Warszawa, 20 sierpnia 2024
NIEPRAWOMOCNA

Decyzja
DKN.5131.1.2024

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r., poz. 572), art. 7 ust. 1 i 2 oraz art. 60, art. 101 i art.
103 ustawy z dnia 10 maja 2018 r. o ochronie danych osobowych (Dz. U. z 2019 r. poz.
1781), a także art. 57 ust. 1 lit. a) i h), art. 58 ust. 2 lit. e) oraz i), art. 83 ust. 1 i 2, art.
83 ust. 4 lit. a) w związku z art. 34 ust. 1, 2 i 4 rozporządzenia Parlamentu Europejskiego
i Rady UE 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenia o ochronie danych)
(Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz.
UE L 74 z 4.03.2021, str. 35), dalej jako rozporządzenie 2016/679,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez X. S.A. (…) Prezes Urzędu
Ochrony Danych Osobowych,
stwierdzając naruszenie przez X. S.A. (…) przepisów art. 34 ust. 1 i 2 rozporządzenia
2016/679, polegające na niezawiadomieniu o naruszeniu ochrony danych osobowych
bez zbędnej zwłoki osób, których dane dotyczą,
1) nakłada na X. S.A. (…) administracyjną karę pieniężną w wysokości 4 053 173 zł
(słownie: czterech milionów pięćdziesięciu trzech tysięcy stu siedemdziesięciu
trzech złotych),
2) nakazuje X. S.A. (…) zawiadomienie, w terminie 7 dni od dnia doręczenia niniejszej
decyzji, osób, których dane osobowe ujawnione zostały nieuprawnionemu odbiorcy
na skutek naruszenia ochrony danych osobowych zgłoszonego Prezesowi Urzędu
Ochrony Danych Osobowych w dniu 7 lipca 2022 r., w celu przekazania im informacji
wymaganych zgodnie z art. 34 ust. 2 rozporządzenia 2016/679, tj.:
a) opisu charakteru naruszenia ochrony danych osobowych;

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

b)

c)
d)

Strona 2 z 31

imienia i nazwiska oraz danych kontaktowych inspektora ochrony danych lub
oznaczenia innego punktu kontaktowego, od którego można uzyskać więcej in‐
formacji;
opisu możliwych konsekwencji naruszenia ochrony danych osobowych;
opisu środków zastosowanych lub proponowanych przez administratora w celu
zaradzenia naruszeniu – w tym środków w celu zminimalizowania jego
ewentualnych negatywnych skutków.

Uzasadnienie
X. S.A. (…), dalej jako „Bank” lub „Administrator”, 8 lipca 2022 r. dokonał Prezesowi
Urzędu Ochrony Danych Osobowych, zwanemu dalej także „Prezesem UODO” lub „orga‐
nem nadzorczym”, zgłoszenia naruszenia ochrony danych osobowych, do którego doszło
30 czerwca 2022 r.
W formularzu „Zgłoszenie naruszenia ochrony danych osobowych” Administrator wska‐
zał, że 7 lipca 2022 r. otrzymał informację od Z. Sp. z o.o. (podmiotu przetwarzającego
dane osobowe na zlecenie Administratora), że pracownik podmiotu przetwarzającego
„(…) błędnie przesłał dokumenty bankowe klientów Banku do innego banku. Dokumenty
ostatecznie zostały w komplecie zwrócone do X. Istnieje prawdopodobieństwo, że zapo‐
znali się z nimi pracownicy innego banku. Jednak ryzyko wystąpienia istotnego ryzyka
naruszenia praw i wolności naszych klientów jest zminimalizowane obowiązkiem stoso‐
wania tajemnicy bankowej wobec wszystkich informacji, z którymi zapoznają się pracow‐
nicy banku. Dlatego nie podjęliśmy decyzji o powiadomieniu naszych klientów o tym
zdarzeniu (…)”.
Administrator wskazał, że przyczyną naruszenia było zewnętrzne niezamierzone działa‐
nie. Określony został ponadto charakter naruszenia – Bank wskazał, że doszło do naru‐
szenia poufności danych. Administrator określił, że przybliżona liczba osób, których doty‐
czy naruszenie wynosi (…), a kategorie danych osobowych, które zostały naruszone,
obejmują: nazwiska i imiona, imiona rodziców, datę urodzenia, numer rachunku banko‐
wego, adres zamieszkania lub pobytu, numer ewidencyjny PESEL, dane dotyczące zarob‐
ków i/lub posiadanego majątku, nazwisko rodowe matki, serię i numer dowodu osobiste‐
go, inne (informacje dotyczące kredytu i nieruchomości). W treści zgłoszenia naruszenia
Administrator określił kategorię osób, których dotyczy naruszenie, wskazując, że
obejmuje ono klientów.
Prezes UODO przeprowadził postępowanie wyjaśniające w sprawie zgłoszonego narusze‐
nia (zarejestrowane pod sygn.: (…)), a następnie 9 stycznia 2024 r. wszczął z urzędu po‐
stępowanie administracyjne w zakresie możliwości naruszenia przez Bank, jako admini‐
stratora danych, obowiązków wynikających z przepisów art. 34 ust. 1 i 2 rozporządzenia
2016/679.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 3 z 31

Prezes UODO, w wyniku przeprowadzonego postępowania wyjaśniającego w sprawie
zgłoszonego naruszenia ochrony danych osobowych oraz postępowania administracyjne‐
go ustalił następujący stan faktyczny.

I.
Prezes UODO, działając w oparciu o art. 52 ust. 1 ustawy z dnia 10 maja 2018 r. o ochro‐
nie danych osobowych (zwanej dalej ustawą) oraz art. 34 ust. 4 rozporządzenia
2016/679, wystąpieniem z 12 lipca 2022 r. zwrócił się do Administratora o podjęcie
działań mających na celu:
1) niezwłoczne zawiadomienie osób, których dane dotyczą, o naruszeniu ochrony ich
danych osobowych,
2) przekazanie tym osobom zaleceń odnośnie do zminimalizowania potencjalnych
negatywnych skutków zaistniałego naruszenia,
3) wyeliminowanie podobnych nieprawidłowości w przyszłości. W treści ww. wystąpie‐
nia Prezes UODO zwrócił się do Banku o poinformowanie organu nadzorczego w ter‐
minie 30 dni od dnia otrzymania niniejszego wystąpienia o wykonaniu działań
wskazanych w jego treści.

II.
W odpowiedzi na powyższe wystąpienie Bank nie zawiadomił osób, których dane naru‐
szono, wskazując w piśmie z 21 lipca 2022 r., że podmiot, do którego błędnie przesłano
dokumenty zawierające dane osobowe w opinii Banku jest podmiotem zaufanym.
Administrator podniósł, że „(…) przeanalizował zgłoszenie podmiotu przetwarzającego
dotyczące błędnie przesłanych dokumentów klienta banku do nieuprawnionego odbiorcy.
W szczególności skoncentrowaliśmy się na ocenie podmiotu, który jako nieuprawniony
dostał dokumentację bankową. Ten nieuprawniony podmiot, który otrzymał dokumenty
klienta to był inny bank, z którym współpracujemy (…) W ramach podjętych działań wy‐
jaśniających to zdarzenie, otrzymaliśmy bez zbędnej zwłoki komplet błędnie przesłanej
dokumentacji bankowej. Posiadamy również oświadczenia pracowników innego banku,
że nie posiadają kopii błędnie otrzymanych dokumentów oraz nie są w stanie zidentyfi‐
kować osób, których one dotyczyły. Jednocześnie, osoby te potwierdziły, że mają świado‐
mość konsekwencji przetwarzania danych osobowych bez podstawy prawnej. Dlatego,
biorąc pod uwagę powyższe wyjaśnienia, proszę o ponowną weryfikację zasadności po‐
wiadomienia osoby poszkodowanej o tym zdarzeniu. Wydaje się, że ryzyko wystąpienia
negatywnych konsekwencji naruszenia jej praw i wolności nie jest istotne właśnie ze

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 4 z 31

względu na odbiorcę błędnie przesłanych dokumentów jakim jest inny bank czyli
podmiot zaufany (…)”.

III.
W związku ze stanowiskiem Administratora wyrażonym w ww. piśmie, Prezes UODO
zwrócił się o przedłożenie dodatkowych wyjaśnień. W odpowiedzi na wezwanie organu
nadzorczego, w piśmie z 12 sierpnia 2022 r. Administrator wskazał, że „(…) Bank nie za‐
wierał z innym bankiem – podmiotem zaufanym, którego dotyczy zgłoszenie, umowy
sensu stricto w zakresie ochrony danych osobowych, ponieważ nie ma takiej potrzeby.
Banki są związane umowami, które zawierają pomiędzy sobą na potrzeby funkcjonowa‐
nia systemu bankowego. Banki są instytucjami zaufania i współtworzą sektor
regulowany licznymi przepisami prawa (…)”.
Prezes UODO zwrócił się do Banku o udzielenie odpowiedzi na pytanie: jak długo admini‐
strator współpracuje z niewłaściwym odbiorcą, który został uznany jako zaufany odbior‐
ca; jak przebiegała ta współpraca, w szczególności pod kątem ochrony danych
osobowych. Administrator w ww. piśmie wyjaśnił, że „(…) Banki, które otrzymały licencję
na prowadzenie działalności bankowej od Komisji Nadzoru Finansowego [KNF] współpra‐
cują ze sobą. W związku z czym, bank współpracuje z innym bankiem, którego dotyczy
zgłoszenie, od momentu nawiązania relacji związanych z koniecznością zapewnienia
funkcjonowania sektora bankowego. Współpraca przejawia się w różnych obszarach np.
współpraca w zakresie przeciwdziałania przestępczości bankowej czy cyberprzestępczo‐
ści. Oba banki działają w ramach Związku Banków Polskich i na forum wypracowują
[wraz z innymi członkami] standardy działania podmiotów sektora bankowego. W zakre‐
sie ochrony danych osobowych przedstawiciele obu banków działają w ramach dwóch
Grup utworzonych w Związku Banków Polskich (…). Współpraca jest stała, a spotkania
regularne. Dotyczą one m.in. realizacji RODO w bankach i wymianie doświadczeń. Oce‐
niam współpracę z innym bankiem – podmiotem zaufanym jako wzorową. Ponadto nasze
banki respektują przyjęte przez banki Zasady (…), z rozdziałami m.in. Zasady (…) czy
Zasady (…). Banki [w tym nasze] przyjęły też Zasady (…) [KNF] (…)”.
Prezes UODO zwrócił się do Administratora o wskazanie, czy nieuprawniony odbiorca po‐
siada opracowane standardy dotyczące ochrony danych osobowych. Bank w tym
zakresie wyjaśnił, że „(…) inny bank – podmiot zaufany, posiada standardy i obowiązują‐
ce regulacje dotyczące ochrony danych osobowych. Informacje na ten temat są również
dostępne na stronie internetowej tego innego banku (…)”.
Ponadto, w piśmie z 12 sierpnia 2022 r. Bank oświadczył, że: „(…) pozostaje w stałych
kontaktach z innym bankiem – podmiotem zaufanym. Bank ufa innemu bankowi, który
się z dokumentami nie zapoznał oraz wypełnił polecenie odesłania ich do banku. Ozna‐
cza to, że skutki tego naruszenia nie będą poważne. Inny bank – podmiot zaufany jest

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 5 z 31

częścią sektora bankowego, który jest jednym z najbardziej uregulowanych sektorów.
M.in. z tym zaufanym podmiotem tworzymy system bankowy, który podlega nadzorowi
KNF. Podlegamy też pod ustawę o cyberbezpieczeństwie. KNF nie wydał ostrzeżenia wo‐
bec tego banku, więc uznajemy że ten drugi bank spełnia warunki określone prawem
bankowym czy rekomendacjami KNF (również tymi dotyczącymi bezpieczeństwa infor‐
macji). W doktrynie i orzecznictwie banki są traktowane jako instytucje zaufania publicz‐
nego zatem jako podmioty zaufane. W bankach wdrożone są systemy zarządzania ryzy‐
kiem oraz systemy kontroli wewnętrznej. Jest to zgodne z przepisami prawa, w tym usta‐
wy prawo bankowe, czy rekomendacjami KNF. Dodatkowo na podstawie art. 104 Prawa
bankowego wszyscy pracownicy banków są zobowiązani do zachowania tajemnicy ban‐
kowej. Natomiast zgodnie z art. 171 ust. 5 Prawa bankowego, za ujawnienie lub wykorzy‐
stanie informacji stanowiących tajemnicę bankową, niezgodnie z upoważnieniem okre‐
ślonym w ustawie, grozi kara grzywny do 1 000 000 złotych i kara pozbawienia wolności
do lat 3. Pracownicy banków są świadomi tego obowiązku i związanych z nim sankcji
karnych za jego naruszenie (…)”.

IV.
W dniu 14 września 2022 r. zwrócono się do Administratora (za pośrednictwem poczty
elektronicznej) o udzielenie informacji, co Administrator rozumie przez wskazanie w
wyjaśnieniach z 12 sierpnia 2022 r. cyt.: „Bank ufa innemu bankowi, który się z
dokumentami nie zapoznał” oraz czy korespondencja została zwrócona do administrato‐
ra w stanie nienaruszonym, czy nosiła ślady otwarcia.
Administrator wyjaśnił, że „(…) pracownicy innego banku, którzy błędnie otrzymali prze‐
znaczoną dla X. przesyłkę, standardowo ją otworzyli, i dopiero po otwarciu zorientowali
się, że zawartość nie jest przeznaczona dla nich czyli innego banku. Nie było innej drogi
by stwierdzić mylność prawidłowego odbiorcy tej przesyłki. Oznacza to, że pracownicy
innego banku nie zapoznali się z całością tej dokumentacji. Zgodnie z informacją Z. S.A.,
ich przesyłki pakowane są w zwykłe białe koperty bez logo z doczepianą formatką do
kogo jest przesyłka – bank, nazwisko klienta, zawartość przesyłki. Przesyłka zbiorcza wy‐
chodząca do konkretnego banku zawiera kilka kopert. Przesyłka zbiorcza jest z etykietą z
informacją o rodzaju przesyłanych dokumentów i nazwiskiem klienta. Przesyłki zbiorcze
pakowane są w foliopaki firmy kurierskiej z naklejoną etykietą (…) niezwłocznie po
stwierdzeniu, że przesyłka nie jest przeznaczona dla innego banku, ten inny bank powia‐
domił o tym fakcie Z., a zabezpieczoną przesyłkę przesłał do naszego banku. Jednocze‐
śnie pracownicy, którzy mieli dostęp do przesyłki podpisali oświadczenia, że nie są w po‐
siadaniu kopii tych dokumentów, nie mają możliwości zidentyfikowania osób, których
dane znajdowały się w tych dokumentach. Oświadczyli również, że są świadomi konse‐
kwencji przetwarzania danych osobowych bez podstawy prawnej (…)”.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 6 z 31

Organ nadzorczy dokonał oceny materiału dowodowego pod kątem zbadania jego wiary‐
godności i mocy dowodowej. Prezes UODO uznał przedłożone przez Administratora do‐
wody za wiarygodne. Za powyższym przemawia fakt, że wyjaśnienia Banku są logiczne,
spójne i korelują z całością materiału dowodowego oraz potwierdzone szeregiem
dokumentów dostarczonych przez Administratora.
W tym stanie faktycznym, po zapoznaniu się z całością zgromadzonego w sprawie mate‐
riału dowodowego, Prezes Urzędu Ochrony Danych Osobowych zważył, co następuje:
Zgodnie z art. 34 ust. 1 rozporządzenia 2016/679, jeżeli naruszenie ochrony danych oso‐
bowych może powodować wysokie ryzyko naruszenia praw lub wolności osób fizycznych,
administrator bez zbędnej zwłoki zawiadamia osobę, której dane dotyczą, o takim naru‐
szeniu. Art. 34 ust. 2 rozporządzenia 2016/679 stanowi, że zawiadomienie, o którym
mowa w ust. 1 niniejszego artykułu, jasnym i prostym językiem opisuje charakter naru‐
szenia ochrony danych osobowych oraz zawiera przynajmniej informacje i środki, o któ‐
rych mowa w art. 33 ust. 3 lit. b), c) i d) rozporządzenia 2016/679. Wobec powyższego
zawiadomienie powinno zawierać:
–
imię i nazwisko oraz dane kontaktowe inspektora ochrony danych lub oznaczenia
innego punktu kontaktowego, od którego można uzyskać więcej informacji;
–
opis możliwych konsekwencji naruszenia ochrony danych osobowych;
–
opis środków zastosowanych lub proponowanych przez administratora w celu zara‐
dzenia naruszeniu ochrony danych osobowych, w tym w stosownych przypadkach
środków w celu zminimalizowania jego ewentualnych negatywnych skutków.
W wyniku przeprowadzonej analizy zgłoszonego przez Administratora naruszenia ochro‐
ny danych osobowych, w której wzięto pod uwagę charakter naruszenia, czas jego trwa‐
nia, kategorie danych, liczbę osób, których dotyczyło naruszenie oraz zastosowane środ‐
ki naprawcze – Prezes UODO uznał, że naruszenie poufności danych, w szczególności da‐
nych dotyczących nazwiska i imienia, adresu zamieszkania lub pobytu, numeru ewiden‐
cyjnego PESEL oraz serii i numeru dowodu osobistego, powoduje wysokie ryzyko naru‐
szenia praw lub wolności osób fizycznych, w związku z czym konieczne jest zawiadomie‐
nie osób, których dane dotyczą, o naruszeniu ochrony ich danych osobowych i przekaza‐
nie im wszystkich informacji określonych w art. 34 ust. 2 rozporządzenia 2016/679.
Podkreślić należy, że w sytuacji, gdy na skutek naruszenia ochrony danych osobowych
występuje wysokie ryzyko naruszenia praw lub wolności osób fizycznych, administrator
zobowiązany jest na podstawie art. 34 ust. 1 rozporządzenia 2016/679 bez zbędnej zwło‐
ki zawiadomić osoby, których dane dotyczą, o takim naruszeniu. Oznacza to, że admini‐
strator zobowiązany jest wdrożyć wszelkie odpowiednie środki techniczne i organizacyj‐
ne, by od razu stwierdzić naruszenie ochrony danych osobowych i szybko poinformować
organ nadzorczy, a w przypadkach wysokiego ryzyka naruszenia praw lub wolności rów‐
nież osoby, których dane dotyczą. Administrator powinien zrealizować przedmiotowy
obowiązek możliwie najszybciej. W motywie 86 rozporządzenia 2016/679 wyjaśniono:
„Administrator powinien bez zbędnej zwłoki poinformować osobę, której dane dotyczą, o
naruszeniu ochrony danych osobowych, jeżeli może ono powodować wysokie ryzyko na‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 7 z 31

ruszenia praw lub wolności tej osoby, tak aby umożliwić tej osobie podjęcie niezbędnych
działań zapobiegawczych. Informacja taka powinna zawierać opis charakteru naruszenia
ochrony danych osobowych oraz zalecenia dla danej osoby fizycznej co do minimalizacji
potencjalnych niekorzystnych skutków. Informacje należy przekazywać osobom, których
dane dotyczą, tak szybko, jak jest to rozsądnie możliwe, w ścisłej współpracy z organem
nadzorczym, z poszanowaniem wskazówek przekazanych przez ten organ lub inne odpo‐
wiednie organy, takie jak organy ścigania. Na przykład potrzeba zminimalizowania bez‐
pośredniego ryzyka wystąpienia szkody będzie wymagać niezwłocznego poinformowania
osób, których dane dotyczą, natomiast wdrożenie odpowiednich środków przeciwko ta‐
kim samym lub podobnym naruszeniom ochrony danych może uzasadniać późniejsze
poinformowanie”.
Zawiadamiając bez zbędnej zwłoki podmiot danych, administrator umożliwia osobom
podjęcie niezbędnych działań zapobiegawczych w celu ochrony praw lub wolności przed
negatywnymi skutkami naruszenia. Art. 34 ust. 1 i 2 rozporządzenia 2016/679 ma na
celu nie tylko zapewnienie możliwie najskuteczniejszej ochrony podstawowych praw lub
wolności podmiotów danych, ale także realizację zasady przejrzystości, która wynika z
art. 5 ust. 1 lit. a) rozporządzenia 2016/679 (por. Chomiczewski Witold [w:] RODO. Ogól‐
ne rozporządzenie o ochronie danych. Komentarz. red. E. Bielak-Jomaa, D. Lubasz, War‐
szawa 2018). Właściwe wywiązanie się z obowiązku określonego w art. 34 rozporządze‐
nia 2016/679 ma zapewnić osobom, których dane dotyczą, szybką i przejrzystą informa‐
cję o naruszeniu ochrony ich danych osobowych wraz z opisem możliwych konsekwencji
naruszenia ochrony danych osobowych oraz środków, które mogą one podjąć w celu
zminimalizowania jego ewentualnych negatywnych skutków. Postępując zgodnie z pra‐
wem i wykazując dbałość o interesy osób, których dane dotyczą, administrator powinien
był bez zbędnej zwłoki zapewnić tym osobom możliwość jak najlepszej ochrony danych
osobowych. Dla osiągnięcia tego celu niezbędne jest przynajmniej wskazanie tych infor‐
macji, które wymienione są w art. 34 ust. 2 rozporządzenia 2016/679, z którego to
obowiązku Administrator nie wywiązał się.
Jak wynika z treści przedłożonego zgłoszenia naruszenia danych osobowych, Bank nie
zawiadomił osób objętych tym naruszeniem, argumentując to uznaniem niewłaściwego
odbiorcy za podmiot zaufany. Prezes UODO nie podzielił tego argumentu przedstawione‐
go przez Administratora jako gwarantującego osobom, których dane dotyczą, ochronę
praw lub wolności, jakie im przysługują i wobec powyższego 12 lipca 2022 r. zwrócił się
do Banku o podjęcie stosownych działań mających na celu między innymi niezwłoczne i
prawidłowe zawiadomienie osób, których dane dotyczą, o naruszeniu ich danych osobo‐
wych. Mimo skierowania przez Prezesa UODO wystąpienia w tym zakresie, Administrator
nie podjął stosownego działania, podtrzymując swoje stanowisko. Szczegółowy opis
stanowiska Banku został przedstawiony w opisie stanu faktycznego.
W ocenie organu nadzorczego argumentacja Administratora nie zasługuje na uwzględ‐
nienie. Ze zgromadzonego materiału dowodowego wynika, że na skutek omyłkowego
przesłania dokumentów zawierających szereg danych osobowych doszło do udostępnie‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 8 z 31

nia danych na rzecz podmiotu trzeciego, którym jest inny bank. Jak już wcześniej wska‐
zano, w myśl art. 34 ust. 1 rozporządzenia 2016/679, jeżeli naruszenie ochrony danych
osobowych może powodować wysokie ryzyko naruszenia praw lub wolności osób fizycz‐
nych, administrator bez zbędnej zwłoki zawiadamia osobę, której dane dotyczą, o takim
naruszeniu. Zatem w pierwszej kolejności należy wskazać, że najważniejsze jest prze‐
analizowanie prawdopodobieństwa wystąpienia ujemnych konsekwencji dla osób, na
które naruszenie ma wpływ, oraz tego, jak poważne mogą być te konsekwencje z
uwzględnieniem zakresu danych osobowych (wskazanego w treści zgłoszenia naruszenia
ochrony danych osobowych). W istocie bank, który otrzymał pakiet danych, jest podmio‐
tem trzecim, a to czy może być traktowany jako odbiorca zaufany stosownie do
Wytycznych Europejskiej Rady Ochrony Danych (EROD) nr 9/2022[1] przyjętych 28 mar‐
ca 2023 r., zwanych dalej Wytycznymi 9/2022, powinno zostać ocenione z uwzględnie‐
niem wszystkich okoliczności danego przypadku. Nie ma podstaw do przyjęcia, że za‐
wsze, gdy dochodzi do omyłkowego udostępnienia danych na rzecz banku, to można
przyjąć, że mamy do czynienia z podmiotem zaufanym w rozumieniu ww. wytycznych.
W formularzu zgłoszenia naruszenia ochrony danych osobowych – jako „środki zastoso‐
wane lub proponowane w celu zaradzenia naruszeniu i zminimalizowania negatywnych
skutków dla osób, których dane dotyczą” (pkt 9C formularza) – wskazał, że „(…) Bank fi‐
nalnie otrzymał komplet dokumentów swoich klientów. Pracownicy banków są zobowią‐
zani do zachowania w tajemnicy wszystkich informacji, które dotyczą wykonywanych
przez nich czynności bankowych. Nie mogą ich oni wykorzystywać w celach innych niż
tylko zawodowe (…)”. Administrator przeprowadzając analizę skutków naruszenia obni‐
żył ryzyko naruszenia praw lub wolności osób, których dane osobowe zostały udostęp‐
nione innemu bankowi. Mitygację tego ryzyka Administrator argumentował faktem pozy‐
skania oświadczeń pracowników innej organizacji, że nie posiadają oni kopii błędnie
otrzymanych dokumentów, nie są w stanie zidentyfikować osób, których one dotyczyły
oraz, że mają świadomość konsekwencji przetwarzania danych osobowych bez podstawy
prawnej (por. pkt II uzasadnienia faktycznego). Pomimo skierowania do Banku wystąpie‐
nia Prezesa UODO Administrator nie dokonał ponownej analizy ryzyka naruszenia praw
lub wolności osób, których dane zostały naruszone i nie zmienił swojego stanowiska. W
ocenie organu nadzorczego deklaracje związane z dotrzymaniem tajemnicy bankowej
nie zwalniają Administratora z obowiązku zawiadomienia osób, których dane zostały na‐
ruszone. Podkreślić należy, że tego rodzaju oświadczenia nie dają gwarancji, że – w na‐
stępstwie zmiany intencji – dane nie zostały lub nie zastaną wykorzystane w przyszłości.
Niedostateczność gwarancji tego rodzaju oświadczeń i zobowiązań pracowników w za‐
kresie zapewnienia poufności danych osobowych potwierdzają liczne przypadki narusze‐
nia obowiązków pracowniczych (i to nawet w sytuacji, gdy określone naruszenia wiążą
się z odpowiedzialnością karną). Warto w tym miejscu odwołać się do Wytycznych
01/2021[2], a konkretnie do przykładu nr 8, odnoszącego się do „Eksfiltracji danych biz‐
nesowych przez byłego pracownika”. W omawianym przykładzie mowa jest o sytuacji, w
której w okresie wypowiedzenia pracownik przedsiębiorstwa kopiuje dane handlowe z
bazy danych przedsiębiorstwa, do której ma prawo dostępu i musi wypełniać swoje obo‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 9 z 31

wiązki. Kilka miesięcy później, po rezygnacji z pracy, wykorzystuje on uzyskane w ten
sposób dane (głównie podstawowe dane kontaktowe) w celu skontaktowania się z klien‐
tami przedsiębiorstwa w celu przyciągnięcia ich do nowej firmy. Chociaż jedyny cel byłe‐
go pracownika, który złośliwie skopiował dane, może ograniczać się do zdobycia danych
kontaktowych klientów firmy do własnych celów handlowych, administrator nie ma kom‐
petencji do uznania, że ryzyko dla osób, których dane dotyczą, jest niskie, ponieważ ad‐
ministrator nie ma żadnej gwarancji co do intencji pracownika. Tak więc, podczas gdy
konsekwencje naruszenia mogą być ograniczone do narażenia osób, których dane doty‐
czą, na niechciany marketing ze strony byłego pracownika, nie jest wykluczone, że może
dojść do innego, poważniejszego naruszenia tych danych.
Podobny stan faktyczny (pracownik ZUS w trakcie zatrudnienia, przeglądał dane osób
ubezpieczonych; miał do nich dostęp, natomiast nie miał uprawnień do ich przeglądania)
był już przedmiotem rozważań Sądu Okręgowego w Elblągu, który w wyroku z 24 marca
2021 r. w sprawie o sygn. akt IV Pa 10/21 wskazał, że „(…) Zachowanie powódki, polega‐
jące na uzyskaniu bezprawnego dostępu do danych osobowych klientów ZUS, pozostają‐
ce bez związku z wykonywanymi obowiązkami pracowniczymi, było działaniem celowym
i świadomym i jako takie wypełniło przesłanki ciężkiego naruszenia podstawowych obo‐
wiązków pracowniczych. Podkreślić należy, że powódka została przeszkolona przez pra‐
codawcę do wykonywania swoich obowiązków, wielokrotnie składała oświadczenia na pi‐
śmie potwierdzające znajomość dokumentów dotyczących przetwarzania danych osobo‐
wych oraz bezpieczeństwa informacji w ZUS, wielokrotnie uczestniczyła w szkoleniach
dotyczących przestrzegania przepisów o ochronie danych osobowych, posiadała wiedzę
o konsekwencjach świadomego naruszenia ochrony danych osobowych, a mimo to swo‐
im zachowaniem naruszyła przepisy nie tylko wewnątrzzakładowe takie jak <Polityka
bezpieczeństwa informacji w Zakładzie Ubezpieczeń Społecznych> i <Regulamin pracy
Zakładu Ubezpieczeń Społecznych>, ale również art. 4 pkt 12 Rozporządzenia Parlamen‐
tu Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swobodne‐
go przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) (Dz. Urz. UEL 119 z 04.05.2016, str. 1; (…)”.
W odniesieniu do ww. sprawy, wnioskując z uzasadnienia powyższego wyroku, należy
stwierdzić, że o braku zaufania musi świadczyć sam fakt zalogowania się do systemu w
przypadku braku uprawnień. W sprawie objętej ww. wyrokiem brak zaufania wystąpił
mimo tego, że strony łączył stosunek zobowiązania. Natomiast odnosząc powyższe do
sprawy będącej przedmiotem rozstrzygnięcia w niniejszej decyzji podnieść należeć, że
tym bardziej brak zaufania musi mieć miejsce w sytuacji, gdy osoba nieuprawniona uzy‐
skuje dostęp do danych osobowych i co więcej – nie jest związana z Administratorem
żadnym stosunkiem zobowiązania. Podkreślić należy, że Bank nie ma możliwości weryfi‐
kacji oświadczeń pracowników innego banku (o których mowa w pkt II uzasadnienia fak‐
tycznego). W gruncie rzeczy Administrator nie posiada żadnych instrumentów, które
umożliwiałyby mu weryfikację tego rodzaju oświadczeń.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 10 z 31

Zasadność ww. stanowiska potwierdza wyrok Wojewódzkiego Sadu Administracyjnego z
21 stycznia 2022 r. (sygn. akt II SA/Wa 1353/21), w którym wskazano, że „(…) Trafna i
odpowiadająca treści art. 80 k.p.a. była ocena Prezesa UODO, że zwrócenie się przez
Spółkę także za pośrednictwem Kontrahenta do Osoby trzeciej - nieuprawnionego od‐
biorcy - o trwałe usunięcie otrzymanej korespondencji, a nawet złożenie przez tę osobę
oświadczenia o trwałym jej usunięciu również nie miało wpływu na ocenę ryzyka naru‐
szenia danych osobowych. Racjonalna była bowiem ocena Prezesa UODO, że nie ma bo‐
wiem pewności, że przed tymi czynnościami osoba ta nie wykonała np. kserokopii lub też
nie utrwaliła danych osobowych zawartych w treści dokumentu w inny sposób, np. po‐
przez ich spisanie. Samo dokonanie czynności wskazanych w oświadczeniach złożonych
przez Osobę trzecią - nieuprawnionego odbiorcę - nie daje gwarancji, że intencje takiej
osoby obecnie lub w przyszłości nie zmienią się, a ewentualne konsekwencje posłużenia
się takimi kategoriami danych mogą być znaczące dla osób, których dane objęte zostały
naruszeniem (…) prawidłowo wskazuje Prezes UODO, że Spółka nie ma możliwości jego
weryfikacji, choć Osobie trzeciej grożą sankcje karne i wynikające z u.o.d.o. (…)”.
Podsumowując powyższe: fakt, iż regulacje prawne, w tym obowiązki związane z zacho‐
waniem tajemnicy (takie jak np.: upoważnienie do przetwarzania danych osobowych w
imieniu Banku, oświadczenia potwierdzające zapoznanie się z obowiązującą w Banku po‐
lityką przetwarzania danych osobowych oraz standardami bezpieczeństwa i poufności),
nie gwarantują osobie, której dane dotyczą, stuprocentowej pewności oraz ochrony
przed zmaterializowaniem się negatywnych skutków, bowiem kluczowym czynnikiem są
stosunki, w jakich pozostają podmioty.
Aby uznać, że w określonej sytuacji mamy do czynienia z nieuprawnionym udostępnie‐
niem danych osobowych na rzecz podmiotu zaufanego muszą wystąpić takie okoliczno‐
ści, w których administrator danych będzie miał stałe relacje z odbiorcą i może znać jego
procedury, historię i inne istotne szczegóły, dzięki którym odbiorca może być uznany za
"zaufanego". Ze zgromadzonego materiału dowodowego wynika, że z pakietem doku‐
mentów zapoznali się pracownicy innego banku, nie wynika natomiast, aby administra‐
tor i podmiot trzeci posiadali zawarte porozumienia, bądź opracowane procedury na
daną okoliczność, co byłoby kluczowe, aby faktycznie zminimalizować ryzyko wystąpie‐
nia konsekwencji związanych z naruszeniem ochrony danych osobowych i móc przyjąć,
że nieuprawniony odbiorca jest odbiorcą zaufanym.
Wnikliwa analiza Wytycznych 9/2022 jednoznacznie wskazuje, że to nie status odbiorcy,
uznawanie go za tzw. instytucję (osobę) zaufania publicznego, czy też działanie w ra‐
mach obowiązujących przepisów prawa, lecz istnienie bezpośredniej (stałej) relacji mię‐
dzy nadawcą a odbiorcą błędnie przesłanej korespondencji przesądza o dopuszczalności
uznania konkretnego podmiotu jako tzw. „odbiorcę zaufanego”. Powołane wytyczne kła‐
dą nacisk na długotrwałość relacji między administratorem (nadawcą omyłkowo przesła‐
nej korespondencji) a odbiorcą (tej korespondencji) i – wynikającą z tej długotrwałej rela‐
cji – znajomość przez administratora procedur, historii i innych istotnych szczegółów do‐
tyczących odbiorcy, pozwalającą administratorowi racjonalnie oczekiwać, że nieupraw‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 11 z 31

niony odbiorca nie będzie starał się odczytać lub uzyskać dostępu do błędnie przesłanej
mu korespondencji zawierającej dane osobowe, a jeśli nawet do dostępu do błędnie
przesłanych danych osobowych dojdzie, to odbiorca ten nie podejmie żadnych dalszych
działań i niezwłocznie zwróci dane osobowe administratorowi (str. 25 – 26 Wytycznych
9/2022). Uznanie określonego podmiotu za „odbiorcę zaufanego” w rozumieniu Wytycz‐
nych 9/2022 jest zatem uwarunkowane wiedzą administratora (w tym przypadku nadaw‐
cy omyłkowo doręczonej korespondencji zawierającej dane osobowe) co do istnienia rze‐
czywistych procedur ochrony danych osobowych (np. polityki bezpieczeństwa przetwa‐
rzania danych) obowiązujących u nieuprawnionego odbiorcy (w tym przypadku odbiorcy
błędnie doręczonej korespondencji zawierającej dane osobowe) przewidujących – przy‐
kładowo – sposób postępowania w takich przypadkach, w tym zasady zabezpieczenia
błędnie otrzymanych dokumentów zawierających dane osobowe do czasu ich zwrócenia
do nadawcy.
Przyjęcie przeciwnego stanowiska, tj. stanowiska zaprezentowanego przez Administrato‐
ra, nie znajduje zatem uzasadnienia w treści ww. wytycznych, co więcej prowadziłoby w
konsekwencji do akceptacji pewnego rodzaju automatyzmu – bowiem w każdym przy‐
padku, w którym nieuprawnionym odbiorcą byłby podmiot działający w ramach prawa,
należałoby uznawać go za odbiorcę zaufanego. Takie podejście mogłoby jednak prowa‐
dzić do nieuzasadnionego odstępowania od realizacji obowiązku zawiadomienia osoby,
której dane dotyczą, o naruszeniu ochrony jej danych osobowych w sytuacji wystąpienia
wysokiego ryzyka naruszenia jej praw lub wolności. Z tego powodu, jak należy uznać,
EROD w powołanych wyżej wytycznych nie przyjęła, że okoliczność działania nieupraw‐
nionego odbiorcy w ramach prawa kwalifikuje go jako odbiorcę zaufanego, tylko wymaga
pozostawania z takim odbiorcą w stałej relacji, dzięki czemu administrator zapewni sobie
znajomość obowiązujących u tego odbiorcy procedur, historii i innych istotnych
szczegółów go dotyczących.
Nie zasługuje również na uwzględnienie założenie Administratora, że banki są traktowa‐
ne jako instytucje zaufania publicznego, a zatem jako podmioty zaufane, a w konse‐
kwencji nadmiarowym jest wnioskowanie, że skoro bank jest instytucją zaufania publicz‐
nego, to z zasady będzie on również odbiorcą zaufanym. Powołanie się na argument za‐
ufanego odbiorcy powinno być poparte szczegółowo udokumentowaną analizą, należy
zbadać konsekwencje naruszenia ochrony danych i mieć na względzie, że naruszenia o
podobnych cechach mogą mieć różne skutki dla osób, których dane dotyczą, w zależno‐
ści od różnych czynników. Analiza przeprowadzona przez administratora musi być zatem
jak najbardziej szczegółowa i uwzględniać potencjalny rozwój naruszenia, zwłaszcza ma‐
jąc na uwadze fakt, że Administrator nie ma pewności, ile osób trzecich miało dostęp do
omyłkowo przesłanego pakietu danych.
W ocenie Prezesa UODO samo wskazanie, że nieuprawniony odbiorca posiada licencję na
prowadzenie działalności bankowej od Komisji Nadzoru Finansowego oraz, że obydwa
banki działają w ramach Związku Banków Polskich jest niewystarczające, bowiem Admi‐
nistrator w dalszym ciągu nie wykazał składowych analizy, w której uwzględniłby kwestię

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 12 z 31

odbiorcy zaufanego w ocenie ryzyka przeprowadzanej w następstwie naruszenia ochrony
danych osobowych, jak również nie wykazał okoliczności pozwalających na uznanie inne‐
go banku za odbiorcę zaufanego, stosownie do Wytycznych 9/2022. Ponadto, sam
Administrator wskazuje, że w „(…) zakresie ochrony danych osobowych przedstawiciele
obu banków działają w ramach dwóch grup utworzonych w Związku Banków Polskich
(…). Współpraca jest stała, a spotkania regularne. Dotyczą one m.in. realizacji RODO w
bankach i wymianie doświadczeń. Oceniam współpracę z innym bankiem - podmiotem
zaufanym jako wzorową (…)”. Wyjaśnienia te nie wskazują jednak, że podmioty współ‐
pracują ze sobą w zakresie naruszeń ochrony danych i wypracowanych procedur z tym
związanych.
Uzupełniająco wskazać należy, że fakt uznania przez Administratora innego banku jako
podmiotu zaufanego (co – jak już wyżej uzasadniono – nie znajduje podstaw prawnych)
nie zmienia faktu, że doszło do nieuprawnionego przetwarzania danych osobowych.
Fakt, że inny bank spełnia określone wymogi przewidziane w aktach prawnych określają‐
cych jego obowiązki względem klientów (podmiotów danych) nie oznacza, że nie doszło
do naruszenia ochrony danych osobowych. Administrator w stosunku do innego banku
nie posiada żadnych instrumentów umożliwiających mu wyegzekwowanie wdrożenia
środków mitygujących ryzyko naruszenia praw lub wolności osób, których dane osobowe
zostały naruszone. W gruncie rzeczy Administrator jest skazany na przyjęcie oświadczeń
innego banku bez jakichkolwiek możliwości ich weryfikacji. Wyegzekwowanie odpowie‐
dzialności innego banku (i jego pracowników) byłoby możliwe dopiero po wykryciu skut‐
ków naruszenia ochrony danych osobowych. Bank w swoich wyjaśnieniach zdaje się po‐
mijać fakt, że rozporządzenie 2016/679 wprowadziło podejście, w którym zarządzanie ry‐
zykiem jest fundamentem działań związanych z ochroną danych osobowych i ma charak‐
ter ciągłego procesu. Administrator, podejmując decyzję o odstąpieniu od realizacji jego
obowiązku wynikającego z art. 34 ust. 1 i 2 rozporządzenia 2016/679, powinien opierać
się na analizie ryzyka naruszenia praw lub wolności osób, których dane zostały naruszo‐
ne, a nie na analizie konsekwencji naruszenia przepisów prawa przez pracowników inne‐
go banku, których wyciągnięcie byłoby możliwe dopiero po materializacji ryzyka naru‐
szenia praw lub wolności tych osób, których dane zostały naruszone. Innymi słowy, oma‐
wiane działanie Banku oznacza w praktyce, że wdrożenie środków mających na celu zmi‐
nimalizowanie ewentualnych negatywnych skutków naruszenia mógłby nastąpić dopiero
po tym, jak osoby, których dane dotyczą, powzięłyby informację o rzeczywistych konse‐
kwencjach tego naruszenia, takich jak np. zaciągnięcie zobowiązania finansowego w na‐
stępstwie kradzieży tożsamości (szerzej o skutkach o naruszenia ochrony danych osobo‐
wych dla osób fizycznych w dalszej części decyzji). W gruncie rzeczy osoby, których
dane naruszono, zostały pozbawione jakichkolwiek możliwości zaradzenia skutkom naru‐
szenia i do tego stopnia, że w przypadku materializacji jego skutków zostały pozbawione
dochodzenia odpowiedzialności wobec Administratora, np. w procesie cywilnym.
W ocenie Prezesa UODO działanie Banku należy ocenić zdecydowanie negatywnie. Na
kanwie niniejszej sprawy uwidoczniona została postawa Administratora względem osób,
których dane przetwarza. Brak oczekiwanej reakcji Banku na kolejne pisma organu nad‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 13 z 31

zorczego, w tym niezastosowanie się do wystąpienia Prezesa UODO z 12 lipca 2022 r.,
każe zakładać, że przyjęta praktyka nieinformowania osób, których dane zostały naru‐
szone – uzasadniona w taki sposób jak w przypadku omawianego naruszenia ochrony
danych osobowych – jest przejawem systemowej postawy (polityki) Banku, tzn.: po
pierwsze, Administrator a priori uznaje inny bank za podmiot zaufany (mimo że nie jest
w stanie tego wykazać), po drugie, nie zamierza zmieniać swojego stanowiska (mimo, że
organ nadzorczy w kierowanej do Administratora korespondencji wskazuje mu, że jego
stanowisko nie znajduje uzasadnienia w przepisach rozporządzenia 2016/679). W ocenie
organu nadzorczego przedmiotowe działanie Banku jest egzemplifikacją lekceważenia
praw osób, których dane osobowe Administrator przetwarza i to nie tylko tych objętych
przedmiotowym naruszeniem ochrony danych osobowych. Zawiadomienie osób, których
dane zostały naruszone nie powinno stanowić dla tego rodzaju instytucji jak bank nad‐
miernego wysiłku, a byłoby skutecznym narzędziem, które pozwalałoby zminimalizować
ryzyko wystąpienie negatywnych skutków naruszenia dla osób fizycznych.
Jak wskazują Wytyczne 9/2022, naruszenie ochrony danych osobowych może potencjal‐
nie wywołać szereg negatywnych skutków dla osób fizycznych, których dane są przed‐
miotem naruszenia. Wśród możliwych skutków naruszenia EROD wymienia: uszczerbek
fizyczny, szkody materialne lub niemajątkowe. Jako przykłady takich szkód wymienione
są m.in.: dyskryminacja, kradzież tożsamości lub oszustwo dotyczące tożsamości, straty
finansowe, naruszenie dobrego imienia, naruszenie poufności danych osobowych oraz
znaczna szkoda gospodarcza lub społeczna. W niniejszej sprawie nie ulega wątpliwości,
że z uwagi na zakres danych objętych przedmiotowym naruszeniem ochrony danych
osobowych (w tym numer ewidencyjny PESEL wraz z imieniem i nazwiskiem) istnieje wy‐
sokie prawdopodobieństwo wystąpienia wymienionych powyżej szkód, co oznacza, że z
ww. naruszeniem ochrony danych osobowych wiąże się wysokie ryzyko naruszenia praw
lub wolności osób fizycznych. Nie ulega również wątpliwości, że zakres danych osobo‐
wych, który został objęty naruszeniem ochrony danych osobowych, pozwala na
jednoznaczną identyfikację osób, których te dane dotyczą.
Przede wszystkim należy podkreślić, że zaistniałe naruszenie ochrony danych osobowych
dotyczyło numeru ewidencyjnego PESEL, czyli jedenastocyfrowego symbolu numerycz‐
nego, który jednoznacznie identyfikuje osobę fizyczną, zawierającego m.in.: datę urodze‐
nia oraz oznaczenie płci, a więc ściśle powiązanego ze sferą prywatną osoby fizycznej
oraz podlegającego również, jako krajowy numer identyfikacyjny, wyjątkowej ochronie
na gruncie art. 87 rozporządzenia 2016/679 - będącego daną o szczególnym charakterze
i takiej szczególnej ochrony wymagającego. Numer PESEL służy jako dana identyfikująca
każdą osobę i jest powszechnie używany w kontaktach z różnymi instytucjami oraz w
obiegu prawnym. Numer PESEL wraz z imieniem i nazwiskiem w sposób jednoznaczny
identyfikuje osobę fizyczną, w sposób pozwalający przypisać negatywne skutki narusze‐
nia (np. kradzież tożsamości, wyłudzenie pożyczki) tej konkretnej osobie. Takie
zestawienie danych bywa wystarczające do „podszycia się” pod podmiot tych danych i
zaciągnięcia w imieniu i na szkodę takiego podmiotu np. zobowiązań pieniężnych (vide:
https://www.bik.pl/poradnik-bik/wyludzenie-kredytu-tak-dzialaja-oszusci - gdzie opisano

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 14 z 31

przypadek, w którym: „Tylko imię, nazwisko i numer PESEL wystarczyły oszustom, by wy‐
łudzić kilkanaście kredytów w sumie na dziesiątki tysięcy złotych. Nic więcej się nie
zgadzało: ani numer dowodu osobistego, ani adres zamieszkania” ). Nie sposób również
pominąć, że analizowane naruszenie ochrony danych osobowych dotyczyło także adresu
zamieszkania lub pobytu oraz serii i nr dowodu osobistego. W ocenie ryzyka kluczowym
czynnikiem jest rodzaj i wrażliwość danych osobowych ujawnionych w wyniku naruszenia
ochrony danych osobowych. W Wytycznych 9/2022 podkreślono, że zbiór różnych da‐
nych osobowych ma zazwyczaj bardziej wrażliwy charakter niż pojedyncze dane.
Warto w tym miejscu przytoczyć jeden z przykładów znajdujących się w Wytycznych Eu‐
ropejskiej Rady Ochrony Danych 01/2021 (przypadek nr 14, s. 31), odnoszący się do sy‐
tuacji „wysłania pocztą przez pomyłkę wysoce poufnych danych osobowych”. W opisa‐
nym w ww. wytycznych przypadku doszło do ujawnienia numeru ubezpieczenia społecz‐
nego, będącego odpowiednikiem stosowanego w Polsce numeru PESEL. W przypadku
tym EROD nie miała wątpliwości, że ujawnione dane w zakresie: imię i nazwisko, adres
e-mail, adres pocztowy, numer ubezpieczenia społecznego, wskazują na wysokie ryzyko
naruszenia praw lub wolności osób fizycznych („zaangażowanie ich [osób poszkodowa‐
nych] numeru ubezpieczenia społecznego, a także innych, bardziej podstawowych da‐
nych osobowych, dodatkowo zwiększa ryzyko, które można określić jako wysokie”).
EROD dostrzega wagę krajowych numerów identyfikacyjnych (w tym przypadku numeru
PESEL), podkreślając jednocześnie, że tego typu naruszenie ochrony danych osobowych,
a więc obejmujące swym zakresem dane w postaci: imienia i nazwiska, adresu e-mail,
adresu korespondencyjnego oraz numeru ubezpieczenia społecznego, wymaga realizacji
działań, tj.: powiadomienia organu nadzorczego oraz zawiadomienia o naruszeniu osób,
których dane dotyczą.
Europejska Rada Ochrony Danych nie ma najmniejszych wątpliwości, że indywidualnie
nadany numer jednoznacznie identyfikujący osobę fizyczną powinien podlegać szczegól‐
nej ochronie, a jego ujawnienie nieuprawnionym podmiotom może wiązać się z wysokim
ryzykiem naruszenia praw lub wolności osób fizycznych.
Na fakt, że dane jednoznacznie identyfikujące osobę fizyczną mogą powodować wysokie
ryzyko naruszenia praw lub wolności EROD wskazuje również w innych przykładach po‐
danych w Wytycznych 01/2021. W pkt 65 i 66 Wytycznych 01/2021 wskazano: „(…) Na‐
ruszone dane pozwalają na jednoznaczną identyfikację osób, których dane dotyczą, i za‐
wierają inne informacje na ich temat (w tym płeć, datę i miejsce urodzenia), ponadto
mogą być wykorzystywane przez atakującego do odgadnięcia haseł klientów lub do
przeprowadzenia kampanii spear phishingowej skierowanej do klientów banku. Z tych
powodów uznano, że naruszenie ochrony danych prawdopodobnie spowoduje wysokie
ryzyko naruszenia praw i wolności wszystkich osób, których dane dotyczą. W związku z
tym możliwe jest wystąpienie szkód materialnych (np. strat finansowych) i
niematerialnych (np. kradzieży tożsamości lub oszustwa)”.
Podobnych wątpliwości (że ujawnienie numeru PESEL wraz z innymi danymi osobowymi
może powodować wysokie ryzyko naruszenia praw lub wolności osób fizycznych) nie

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 15 z 31

miał również Wojewódzki Sąd Administracyjny w Warszawie, który w wyroku z 22
września 2021 r., sygn. akt II SA/Wa 791/21, stwierdził, że „Nie ulega wątpliwości, że
przywołane w wytycznych przykłady szkód mogą wystąpić w przypadku osób, których
dane osobowe – w niektórych przypadkach łącznie z numerem ewidencyjnym Pesel lub
serią i nr dowodu osobistego – zostały utrwalone na udostępnionych nagraniach. Nie bez
znaczenia dla takiej oceny jest możliwość w oparciu o ujawnione dane identyfikacji osób,
których dane zostały objęte naruszeniem.”. Dalej Sąd w przywołanym orzeczeniu
wskazał, że „Dane zostały bowiem udostępnione nieuprawnionym osobom, co oznacza,
że nastąpiło naruszenie bezpieczeństwa prowadzące do nieuprawnionego ujawnienia da‐
nych osobowych, a zakres tych danych obejmujących w niektórych przypadkach również
numer ewidencyjny PESEL lub serię i nr dowodu osobistego przesądza o tym, że wystąpi‐
ło wysokie ryzyko naruszenia praw lub wolności osób fizycznych.” Rozważając powyższe
kwestie należy przywołać również stanowisko Wojewódzkiego Sądu Administracyjnego w
Warszawie wyrażone w wyroku z 1 lipca 2022 r. wydanym w sprawie o sygn. II SA/Wa
4143/21. W uzasadnieniu tego wyroku Sąd stwierdził, iż:
„Należy zgodzić się z Prezesem UODO, że utrata poufności numeru PESEL w połączeniu z
danymi osobowymi, takimi jak: imię i nazwisko, adres zameldowania, numery rachunków
bankowych oraz numer identyfikacyjny nadawany klientom Banku - numer CIF, wiąże się
z wysokim ryzykiem naruszenia praw lub wolności osób fizycznych. W przypadku naru‐
szenia takich danych, jak imię, nazwisko oraz numer PESEL, możliwa jest bowiem kra‐
dzież lub sfałszowanie tożsamości skutkująca negatywnymi konsekwencjami dla osób,
których dane dotyczą. Dlatego też Bank w przedmiotowej sprawie powinien był bez
zbędnej zwłoki, stosownie do art. 34 ust. 1 RODO, zawiadomić osoby, których dane doty‐
czą, o naruszeniu ochrony danych osobowych, tak aby umożliwić im podjęcie
niezbędnych działań zapobiegawczych” (podkreślenie własne). Wskazać również należy
na wyrok z 31 sierpnia 2022 r., sygn. akt II SA/Wa 2993/21, w którym WSA w Warszawie
podkreślił, że „(…) organ trafnie przyjął, iż wystąpiło wysokie ryzyko naruszenia praw i
wolności osób objętych przedmiotowym naruszeniem z uwagi na możliwość łatwej, w
oparciu o ujawnione dane, identyfikacji osób, których dane zostały objęte naruszeniem.
Dane te bowiem to imię i nazwisko, adres do korespondencji, numer telefonu, numer PE‐
SEL osób posiadających polskie obywatelstwo. W tej sytuacji administrator zobowiązany
był do zawiadomienia bez zbędnej zwłoki osób, których dane dotyczą, o naruszeniu”. Po‐
dobnie wypowiedział się WSA w Warszawie w wyrokach z 15 listopada 2022 r., sygn. akt
II SA/Wa 546/22, 21 czerwca 2023 r., sygn. akt II SA/Wa 150/23 oraz 6 listopada 2023 r.,
sygn. akt II SA/Wa 996/23.
W świetle powyższego warto przywołać także wyrok NSA z 6 grudnia 2023 r., sygn. akt III
OSK 2931/21: „Prezes UODO prawidłowo ustalił, iż doszło do udostępnienia danych m.in.
w zakresie imion i nazwisk, a także numerów PESEL osób fizycznych, a więc danych
względnie trwałych, niezmiennych, których ujawnienie zawsze może rodzić ryzyko nega‐
tywnych skutków dla ww. osób. Podobnie adresy zamieszkania są to dane osobowe, któ‐
rych nieuprawnione udostępnienie stwarza prawdopodobieństwo wysokiego ryzyka ne‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 16 z 31

gatywnych skutków prawnych niezależnie od tego, iż do ujawnienia adresów doszło po
kilku latach od ich aktualizacji”.
Z raportu infoDOK [3] (który przygotowywany jest w ramach prowadzenia społecznej
Kampanii Informacyjnej Systemu DOKUMENTY ZASTRZEŻONE, organizowanej przez
Związek Banków Polskich i niektóre banki, pod patronatem Ministerstwa Spraw We‐
wnętrznych i Administracji i we współpracy m.in. z Policją oraz Federacją Konsumentów),
wynika, że w IV kwartale 2023 r. odnotowano 2 739 prób wyłudzeń kredytów i pożyczek,
na kwotę 88,3 mln zł. W ciągu ostatnich dwunastu miesięcy natomiast łączna kwota
udaremnionych prób wyłudzeń kredytów wynosi 296,1 mln zł. Ponadto wskazać należy,
iż w IV kwartale 2022 r. odnotowano 2 269 prób wyłudzeń kredytów i pożyczek, na kwotę
40,2 mln zł [4]. Oznacza to znaczący wzrost prób wyłudzeń kredytów i pożyczek w
prezentowanym okresie.
Ponadto, jak wynika z orzecznictwa sądowego, wyroki w sprawach wyłudzeń kredytów
nie są rzadkością i są wydawane przez polskie sądy w podobnych sprawach od dawna.
Tytułem przykładu można wskazać na wyrok Sądu Rejonowego w Łęczycy z 27 lipca
2016 r. (sygn. akt I C 566/15), w którym oszuści biorący pożyczkę na cudze dane posłu‐
żyli się nr PESEL, zmyślonym adresem oraz niewłaściwym numerem dowodu
(nieważnym). W uzasadnieniu ww. wyroku Sąd stwierdził, że: „Przeprowadzone postępo‐
wanie dowodowe oraz analiza dokumentów, załączonych przez stronę powodową, skut‐
kuje tym, iż można jednoznacznie stwierdzić, że w rozpoznawanej sprawie pozwana nie
była stroną umowy pożyczki, zawartej w dniu 5 maja 2014 r. Wprawdzie przy jej zawar‐
ciu posłużono numerem PESEL pozwanej J. R., lecz wskazane miejsce zamieszkania nie
odpowiada miejscu zamieszkania pozwanej. Pozwana J. R. nigdy nie mieszkała w W. Kwo‐
ta pożyczki została przelana na konto, którego posiadaczem nie była pozwana. W dacie
zawarcia umowy pożyczki dowód osobisty nr (…) utracił ważność z dniem 15 marca
2014 r. Nie jest zgodny także numer telefonu komórkowego, wskazany na umowie po‐
życzki i jej załącznikach z faktycznymi numerami telefonów, jakimi posługiwała się i
posługuje pozwana”.
W innej sprawie (I C 693/16) Sąd Rejonowy w Zgierzu w wyroku z 4 listopada 2016 r.
orzekł: „Dane osobowe pozwanego w postaci jego imienia i nazwiska i numeru PESEL,
które były zgodne z danymi pozwanego nie świadczyły o tym, że pozwany złożył w dniu
17 grudnia 2014 r. oświadczenie woli o zawarciu umowy pożyczki. Nie wykluczone jest
bowiem aby osoba, która w sposób niepowołany uzyskała dostęp do danych osobowych
pozwanego zawarła na jego rachunek umowę pożyczki ze spółką (…) sp. z o.o. S.K.A. z
siedzibą w W. W przedmiotowej sprawie pozwany wykazał iż nigdy nie mieszkał pod ad‐
resem wskazanym w umowie pożyczki oraz aby numer telefonu, adres e - mail za pomo‐
cą którego zarejestrowano się na stronie internetowej i złożono wniosek o zawarcie
pożyczki do niego należały”.
Spraw związanych z wyłudzeniami kredytów, gdzie nieznane osoby dysponują zazwyczaj
jedynie imieniem i nazwiskiem oraz prawidłowym numerem PESEL (pozostałe dane są

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 17 z 31

nieprawdziwe), jest wciąż bardzo wiele, co potwierdzają wydawane przez sądy wyroki w
tych sprawach. Poniżej kilka przykładowych:
–
Wyrok Sądu Rejonowego dla Łodzi-Widzewa w Łodzi z 13 sierpnia 2020 r. w sprawie
o sygn. akt II C 1145/19, w której nieznana pozwanemu osoba trzecia weszła bez‐
prawnie w posiadanie jego numeru PESEL oraz numeru dowodu osobistego, zaś po‐
zostałe dane adresowe - wskazane w umowie pożyczki - były nieprawdziwe -„W oce‐
nie Sądu zaoferowany przez stroną pozwaną materiał dowodowy - zwłaszcza doku‐
menty z akt sprawy karnej toczącej się przed Sądem Rejonowym w Tarnowskich
Górach o sygnaturze akt VI K 383/16 - świadczą o tym, iż umowę pożyczki z dnia 8
listopada 2014 r. zawarła osoba trzecia, posługująca się niektórymi danymi osobo‐
wymi Z. A. Podała ona fałszywy adres zamieszkania, pod którym pozwany nigdy nie
zamieszkiwał, zaś kwota pożyczki została przelana na rachunek bankowy, który nie
należał do Z. A. (…) zaś numer dowodu osobistego podany w tej umowie był nume‐
rem dowodu, którym pozwany już się nie posługiwał w dacie zawarcia umowy po‐
życzki, gdyż dowód ten stracił ważność około 8 miesięcy wcześniej”;
–
Wyrok Sądu Rejonowego w Piszu z 21 sierpnia 2020 r., sygn. akt I C 260/20 –„(…)
Sąd ustalił, że przy zawieraniu przedmiotowej umowy, w sposób nieuprawniony po‐
służono się danymi pozwanego i wpisano je, jako dane pożyczkobiorcy, przy czym to
nie pozwany był stroną umowy. Stanowisko pozwanego znajduje potwierdzenie w
zgłoszonym przez niego zawiadomieniu o popełnieniu przestępstwa oszustwa na
jego szkodę, jak również w fakcie, że prokuratura prowadzi postępowanie w tej spra‐
wie przeciwko wskazanej przez pozwanego osobie. Na marginesie należy zauważyć,
że także w ramach toczących się przed tutejszym sądem postępowań o zapłatę
sygn. akt I C 1/19 i I C 482/19, gdzie E. M. także występował w charakterze pozwa‐
nego, i gdzie doszło do zaciągnięcia na jego imię i nazwisko zobowiązań finanso‐
wych w takich samych okolicznościach, co w ramach niniejszego postępowania, rów‐
nież zapadły prawomocne wyroki oddalające powództwo. W ocenie sądu okoliczno‐
ści zawarcia umowy z powodem, gdzie tożsame jest pierwsze imię i nazwisko po‐
życzkobiorcy oraz jego numer PESEL, zaś istnieje rozbieżność co do pozostałych da‐
nych wynikających z treści dowodu osobistego pozwanego tj. serii i numeru tego do‐
kumentu, adresu zamieszkania, przy uwzględnieniu faktu prowadzenia procesu kar‐
nego w stosunku do osoby, która miała podszyć się pod pozwanego, celem zawiera‐
nia na odległość umów i zaciągania zobowiązań finansowych w różnych instytu‐
cjach, wskazują jednoznacznie, iż to nie pozwany zawarł z poprzednikiem prawnym
powoda umowę pożyczki nr (…)”;
–
Wyrok Sądu Rejonowego w Puławach z 7 kwietnia 2022 r. w sprawie o sygn. akt I C
475/19, w której Sąd jednoznacznie przyznał, iż „(…) dowodu pozwalającego na we‐
ryfikację pozwanego jako strony przedmiotowej umowy nie stanowi samo wskazanie
jego danych osobowych: imienia nazwiska, numeru PESEL, a także serii i numeru
dowodu osobistego w treści umowy - w szczególności w sytuacji, gdy pożyczka za‐
wierana jest za pośrednictwem platformy internetowej, a więc co oczywiste, pożycz‐
kodawca nie ma możliwości niejako bezpośredniej weryfikacji tożsamości drugiej
strony, a sama umowa nie zostaje potwierdzona podpisem pożyczkobiorcy”.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 18 z 31

Trzeba mieć także na uwadze, że prawidłowe wykonanie przez Administratora jego obo‐
wiązku wynikającego z art. 34 ust. 1 rozporządzenia 2016/679, związane m.in. z koniecz‐
nością przekazania w ramach zawiadomienia o naruszeniu ochrony danych osobowych
wszystkich wymaganych informacji, stosownie do art. 34 ust. 2 w związku z art. 33 ust. 3
rozporządzenia 2016/679, nie może być uzależniane od zaistnienia naruszenia praw lub
wolności tej osoby w wyniku materializacji możliwych negatywnych konsekwencji
naruszenia (por. wyroki WSA w Warszawie z 22 września 2021 r., sygn. II SA/Wa 791/21,
z 1 lipca 2022 r., sygn. akt II SA/Wa 4143/21, z 31 sierpnia 2022 r., sygn. akt II SA/Wa
2993/21, z 15 listopada 2022 r., sygn. akt II SA/Wa 546/22 i z 26 kwietnia 2023 r., sygn.
akt II SA/Wa 1272/22).
Stosując przepisy rozporządzenia 2016/679 należy mieć na uwadze cel tego rozporzą‐
dzenia (wyrażony w art. 1 ust. 2), którym jest ochrona podstawowych praw i wolności
osób fizycznych, w szczególności ich prawa do ochrony danych osobowych.
Z kolei ochrona osób fizycznych w związku z przetwarzaniem danych osobowych jest
jednym z praw podstawowych (zdanie pierwsze motywu 1 preambuły). W przypadku ja‐
kichkolwiek wątpliwości np. co do wykonania obowiązków przez administratorów – w tym
również w sytuacji, gdy doszło do naruszenia ochrony danych osobowych – należy w
pierwszej kolejności brać pod uwagę te wartości.
Warto podkreślić, że dokonując oceny pod kątem ryzyka naruszenia praw lub wolności
osób fizycznych, od której uzależnione jest zawiadomienie o naruszeniu osób, których
dane dotyczą, należy łącznie uwzględnić czynnik prawdopodobieństwa i wagę potencjal‐
nych negatywnych skutków. Wysoki poziom któregokolwiek z tych czynników ma wpływ
na wysokość ogólnej oceny, od której uzależnione jest wypełnienie obowiązków określo‐
nych w art. 34 ust. 1 rozporządzenia 2016/679. Mając na uwadze, że ze względu na za‐
kres ujawnionych danych osobowych w analizowanym przypadku wystąpiła możliwość
zmaterializowania się poważnych negatywnych konsekwencji dla osób, których dane do‐
tyczą (jak wyżej wykazano), to wagę potencjalnego wpływu na prawa lub wolności osób
fizycznych należy uznać za wysoką. Jednocześnie prawdopodobieństwo wystąpienia wy‐
sokiego ryzyka w następstwie przedmiotowego naruszenia nie jest małe i nie zostało wy‐
eliminowane. Tym samym stwierdzić należy, że w związku z przedmiotowym narusze‐
niem wystąpiło wysokie ryzyko naruszenia praw lub wolności osób, których dane doty‐
czą, co w konsekwencji determinuje obowiązek zawiadomienia o naruszeniu osób,
których dane dotyczą.
W Wytycznych 9/2022 EROD wskazując czynniki, które należy wziąć pod uwagę przy
ocenie ryzyka, odsyła się do motywów 75 i 76 rozporządzenia 2016/679, które sugerują,
że administrator powinien uwzględnić zarówno prawdopodobieństwo wystąpienia, jak i
powagę zagrożenia praw lub wolności osoby, której dane dotyczą. W przypadku narusze‐
nia ochrony danych osobowych administrator powinien skupić swoją uwagę na wynikają‐
cym z faktu naruszenia ryzyku wpływu naruszenia na osobę fizyczną. Zatem, oceniając
ryzyko dla osoby fizycznej powstałe w wyniku naruszenia ochrony danych osobowych,
administrator powinien wziąć pod uwagę konkretne okoliczności naruszenia, w tym do‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 19 z 31

tkliwość potencjalnego wpływu oraz prawdopodobieństwo jego wystąpienia. W związku z
powyższym, przy ocenie ryzyka, EROD zaleca uwzględnienie takich kryteriów, jak: rodzaj
naruszenia, charakter, wrażliwość i ilość danych osobowych, a także łatwość identyfika‐
cji, ponieważ mogą one mieć wpływ na poziom ryzyka dla osób fizycznych. Ryzyko naru‐
szenia praw i wolności osoby fizycznej zgodnie z Wytycznymi 9/2022 będzie większe,
gdy konsekwencje naruszenia są poważniejsze, jak również wtedy, gdy wzrasta
prawdopodobieństwo ich wystąpienia.
Podsumowując powyższe rozważania należy stwierdzić, że w przedmiotowym przypadku
występuje wysokie ryzyko naruszenia praw lub wolności osób objętych przedmiotowym
naruszeniem, co z kolei skutkuje powstaniem po stronie Banku obowiązku zawiadomie‐
nia tych osób o naruszeniu, zgodnie z art. 34 ust. 1 rozporządzenia 2016/679, w którym
muszą się znaleźć informacje określone w art. 34 ust. 2 rozporządzenia 2016/679.
Jeszcze raz należy podnieść, że w niniejszej sprawie, co najmniej do dnia wydania niniej‐
szej decyzji administracyjnej, Bank nie zapewnił osobom, których naruszenie dotyczyło,
informacji o naruszeniu ochrony danych osobowych, czym pozbawił ich wskazówek co do
działań, jakie mogą podjąć by się skutecznie przeciwstawić możliwym negatywnym
skutkom naruszenia.
Niewłaściwa realizacja przez administratora obowiązku wskazanego w art. 34 ust. 1 i 2
rozporządzenia 2016/679, w wyniku braku zawiadomienia osób, których dane dotyczą, o
naruszeniu ochrony ich danych osobowych wobec nieprzekazania im bez zbędnej zwłoki
informacji wskazanych w ww. przepisach rozporządzenia 2016/679, nie budzi zatem wąt‐
pliwości. Brak wykonania przez administratora tego obowiązku względem podmiotów da‐
nych powoduje zastosowanie przez organ nadzorczy środka naprawczego, skoro
istnienie naruszenia prawa w ww. zakresie jest niepodważalne.
Zgodnie z art. 34 ust. 4 rozporządzenia 2016/679, jeżeli administrator nie zawiadomił
jeszcze osoby, której dane dotyczą, o naruszeniu ochrony danych osobowych, organ
nadzorczy – biorąc pod uwagę prawdopodobieństwo, że to naruszenie ochrony danych
osobowych powoduje wysokie ryzyko – może od niego tego zażądać lub może stwierdzić,
że spełniony został jeden z warunków, o których mowa w ust. 3. Wobec powyższego Pre‐
zes UODO, działając na podstawie art. 58 ust. 2 lit. e) rozporządzenia 2016/679, nakazał
Administratorowi powiadomienie osób objętych naruszeniem w zakresie oraz w terminie
określonym w sentencji niniejszej decyzji.
Zgodnie z art. 58 ust. 2 lit. i) rozporządzenia 2016/679, każdemu organowi nadzorczemu
przysługuje uprawnienie do zastosowania, oprócz lub zamiast innych środków napraw‐
czych przewidzianych w art. 58 ust. 2 rozporządzenia 2016/679, administracyjnej kary
pieniężnej na mocy art. 83 rozporządzenia 2016/679, zależnie od okoliczności konkretnej
sprawy. Prezes UODO stwierdza, że w rozpatrywanej sprawie zaistniały przesłanki uza‐
sadniające nałożenie na Bank administracyjnej kary pieniężnej w oparciu o art. 83 ust. 4
lit. a) rozporządzenia 2016/679 stanowiący m.in., że naruszenie obowiązków administra‐
tora, o których mowa w art. 34 rozporządzenia 2016/679, podlega administracyjnej ka‐
rze pieniężnej w wysokości do 10 000 000 EURO, a w przypadku przedsiębiorstwa – w

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 20 z 31

wysokości do 2% jego całkowitego rocznego światowego obrotu z poprzedniego roku
obrotowego, przy czym zastosowanie ma kwota wyższa.
Stosownie do treści art. 83 ust. 2 rozporządzenia 2016/679, administracyjne kary pie‐
niężne nakłada się, zależnie od okoliczności każdego indywidualnego przypadku, oprócz
lub zamiast środków, o których mowa w art. 58 ust. 2 lit. a) - h) oraz lit. j) rozporządzenia
2016/679.
Decydując o nałożeniu na Bank administracyjnej kary pieniężnej Prezes UODO – stosow‐
nie do treści art. 83 ust. 2 lit. a) - k) rozporządzenia 2016/679 – wziął pod uwagę nastę‐
pujące okoliczności sprawy, stanowiące o konieczności zastosowania w niniejszej spra‐
wie tego rodzaju sankcji oraz wpływające obciążająco na wymiar nałożonej
administracyjnej kary pieniężnej:
1. Charakter, wagę i czas trwania naruszenia przy uwzględnieniu charakteru, zakresu
lub celu danego przetwarzania, liczby poszkodowanych osób, których dane dotyczą,
oraz rozmiaru poniesionej przez nie szkody (art. 83 ust. 2 lit. a rozporządzenia
2016/679).
W niniejszej sprawie stwierdzono naruszenie przepisu art. 34 ust. 1 rozporzą‐
dzenia 2016/679 (polegające na niezawiadomieniu o naruszeniu ochrony da‐
nych osobowych, bez zbędnej zwłoki osób, których dane dotyczą). Związane
jest ono ze zdarzeniem polegającym na błędnym przesłaniu dokumentów przez
podmiot przetwarzający dane osobowe na zlecenie Administratora. W następ‐
stwie naruszenia ochrony danych osobowych doszło do nieuprawnionego udo‐
stępnienia danych osobowych w szerokim zakresie obejmującym między innymi
numer PESEL wraz z imieniem i nazwiskiem oraz danymi adresowymi, a także
serią i numerem dowodu osobistego, co sprawia, że ma ono znaczną wagę i po‐
ważny charakter, ponieważ zdarzenie to może doprowadzić do szkód majątko‐
wych lub niemajątkowych dla osób, których dane zostały naruszone. Jak wska‐
zał Sąd Okręgowy w Warszawie w wyroku z 6 sierpnia 2020 r. sygn. akt XXV C
2596/19, obawa, a więc utrata bezpieczeństwa stanowi realną szkodę niemająt‐
kową wiążącą się z obowiązkiem jej naprawienia. Z kolei Trybunał Sprawiedliwo‐
ści UE w wyroku z 14 grudnia 2023 r. w/s Natsionalna agentsia za prihodite
(C-340/21) podkreślił, że „Art. 82 ust. 1 RODO należy interpretować w ten spo‐
sób, że obawa przed ewentualnym wykorzystaniem przez osoby trzecie w spo‐
sób stanowiący nadużycie danych osobowych, jaką żywi osoba, której dane do‐
tyczą, w następstwie naruszenia tego rozporządzenia może sama w sobie
stanowić "szkodę niemajątkową" w rozumieniu tego przepisu”.
Za okoliczność obciążającą Prezes UODO uznaje długi czas trwania naruszenia
przez Bank przepisów rozporządzenia 2016/679. Od powzięcia przez Administra‐
tora informacji o naruszeniu, tj. od 7 lipca 2022 r., do dnia wydania niniejszej
decyzji upłynęły ponad dwa lata. W tym czasie ryzyko naruszenia praw lub wol‐
ności osób dotkniętych naruszeniem mogło się zrealizować, a czemu osoby te
nie mogły przeciwdziałać ze względu na niewywiązanie się przez Bank z obo‐
wiązku powiadomienia o naruszenia osób, których dane dotyczą.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

2.

3.

Strona 21 z 31

W sprawie ustalono, że naruszenie dotyczyło danych osobowych (…) osób. Taką
liczbę osób dotkniętych naruszeniem, szczególnie wobec faktu, że Bank – w
związku ze skalą i zakresem swojej działalności – przetwarza dane osobowe bar‐
dzo dużej liczby klientów, należy uznać za niewielką, co niewątpliwie przemawia
na korzyść Administratora. Nie wpływa to jednak na dokonaną, całościową oce‐
nę wpływu tej przesłanki – jako obciążającej – na wymiar nakładanej kary.
Umyślny charakter naruszenia (art. 83 ust. 2 lit. b rozporządzenia 2016/679).
Zgodnie z Wytycznymi Grupy Roboczej ds. Ochrony Danych Art. 29 w sprawie
stosowania i ustalania administracyjnych kar pieniężnych do celów rozporządze‐
nia nr 2016/679 (dalej jako Wytyczne WP253), potwierdzonymi Wytycznymi
04/2022 w sprawie obliczania administracyjnych kar pieniężnych na podstawie
RODO (dalej jako Wytyczne 04/2022[5] ), umyślność „obejmuje zarówno wiedzę,
jak i celowe działanie, w związku z cechami charakterystycznymi czynu zabro‐
nionego”. Bank podjął świadomą decyzję, by nie zawiadamiać o naruszeniu
osób, których dane dotyczą. Nie ulega wątpliwości, że Bank, przetwarzając dane
osobowe na masową skalę, powinien mieć wiedzę w zakresie ochrony danych
osobowych, obejmującą wiedzę o konsekwencjach stwierdzenia naruszenia
ochrony danych osobowych skutkującego wysokim ryzykiem naruszenia praw
lub wolności osób fizycznych (a wiedzy tej wymagać można nie tylko od admini‐
stratora, lecz również od powołanego przez niego inspektora ochrony danych).
Uznać zatem należy, że Administrator, będąc świadomym ciążącej na nim odpo‐
wiedzialności, zlekceważył swoje obowiązki związane z naruszeniem ochrony
danych i zaniechał zawiadomienia osób, których dane dotyczą, o tym narusze‐
niu. Umyślność w postępowaniu Banku (to znaczy celowe działanie ze świado‐
mością, że jest ono sprzeczne ze stanowiskiem Prezesa UODO) istniała już z
całą pewnością od daty otrzymania wystąpienia Prezesa UODO skierowanego
do niego 12 lipca 2022 r. W wystąpieniu tym Prezes UODO zwrócił się do Banku
o zawiadomienie o naruszeniu ochrony danych osobowych osób, których dane
dotyczą. Organ nadzorczy wskazał tym samym Bankowi, że jego dotychczasowe
stanowisko w tym zakresie jest niezgodne z art. 34 ust. 1 rozporządzenia
2016/679. W końcu samo wszczęcie przez Prezesa UODO niniejszego postępo‐
wania w przedmiocie obowiązku zawiadomienia o naruszeniu osób, których
dane dotyczą, powinno nasunąć Administratorowi co najmniej wątpliwości co do
słuszności przyjętego przez niego stanowiska.
Działania podjęte przez administratora w celu zminimalizowania szkody poniesionej
przez osoby, których dane dotyczą (art. 83 ust. 2 lit. c rozporządzenia 2016/679).
Na postawie zgromadzonego w sprawie materiału dowodowego nie stwierdzono
podjęcia przez Administratora takich działań. Bierność Administratora w tym za‐
kresie uniemożliwiła osobom, których dane dotyczą, między innymi podjęcie
ewentualnych działań mających na celu minimalizację negatywnych skutków
naruszenia ochrony ich danych osobowych. Powyższe przesądza o konieczności

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

4.

Strona 22 z 31

uznania tej przesłanki za obciążającą dla oceny zasadności i wysokości
zastosowanej administracyjnej kary pieniężnej.
Wszelkie stosowne wcześniejsze naruszenia ze strony administratora lub podmiotu
przetwarzającego (art. 83 ust. 2 lit. e rozporządzenia 2016/679).
Przy podejmowaniu decyzji o nałożeniu i wysokości administracyjnej kary pie‐
niężnej, organ nadzorczy zobowiązany jest do zwrócenia uwagi na wszelkie
wcześniejsze naruszenia rozporządzenia 2016/679. Wytyczne 04/2022 wskazu‐
ją: „Istnienie wcześniejszych naruszeń można uznać za czynnik obciążający przy
obliczaniu wysokości kary pieniężnej. Waga przypisywana temu czynnikowi po‐
winna być ustalana z uwzględnieniem charakteru i częstotliwości wcześniej‐
szych naruszeń. Brak wcześniejszych naruszeń nie może jednak zostać uznany
za okoliczność łagodzącą, ponieważ przestrzeganie przepisów [rozporządzenia
2016/679] stanowi normę” (pkt 94 wytycznych).
Organ nadzorczy stwierdzając w innych wydawanych decyzjach administracyj‐
nych naruszenie przez Administratora przepisów o ochronie danych osobowych
korzystał już względem Banku z uprawnień naprawczych i upominawczych.
Prezes UODO wydał następujące decyzje:
–
decyzja (…), upomnienie za naruszenie art. 17 ust. 1 w zw. z art. 12 ust. 3
rozporządzenia 2016/679 polegające na niezrealizowaniu żądania usunięcia
danych osobowych w terminie wskazanym w art. 12 ust. 3 ww. rozporządze‐
nia;
–
decyzja (…), upomnienie za naruszenie art. 6 ust. 1 rozporządzenia
2016/679, polegające na przetwarzaniu danych osobowych bez podstawy
prawnej;
–
decyzja (…), upomnienie za nieprawidłowości w procesie przetwarzania da‐
nych osobowych polegające na naruszeniu art. 6 ust. 1 rozporządzenia
2016/679 poprzez przetwarzanie danych osobowych w zakresie adresu email bez podstawy prawnej;
–
decyzja (…), upomnienie za nieprawidłowości w procesie przetwarzania da‐
nych osobowych polegające na naruszeniu art. 6 ust. 1 lit. b) w związku art.
5 ust. 1 lit. f) rozporządzenia 2016/679, poprzez udostępnienie danych
osobowych skarżącej na rzecz osoby nieuprawnionej;
–
decyzja (…), nakaz przekazania w formie papierowej kopii wszystkich da‐
nych osobowych przetwarzanych przez Bank; nakaz przekazania w formie
elektronicznej informacji w zakresie kategorii odnośnych danych osobowych
oraz kopii danych osobowych przetwarzanych przez Bank; udzielenie upo‐
mnienia za naruszenie art. 12 ust. 1 i 3 oraz 15 ust. 1 i 3 rozporządzenia
2016/679 polegające na niespełnieniu w terminie obowiązku przekazania
kopii danych osobowych;
–
decyzja (…), nakaz przekazania w formie papierowej kopii danych osobo‐
wych przetwarzanych przez Bank dotyczących obrotów na rachunku banko‐
wym oraz numeru klienta; upomnienie za naruszenie art. 12 ust. 1 i 3 oraz
15 ust. 3 rozporządzenia 2016/679;

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 23 z 31

–

decyzja (…), upomnienie za naruszenie art. 6 ust. 1 rozporządzenia
2016/679; nakaz usunięcia danych osobowych;
–
decyzja (…), upomnienie za naruszenie art. 6 ust. 1 rozporządzenia
2016/679 polegające na przetwarzaniu danych osobowych bez podstawy
prawnej;
–
decyzja (…), nakaz zaprzestania przetwarzania danych osobowych na pod‐
stawie art. 6 ust. 1 i art. 58 ust. 2 lit. c) oraz art. 6 ust. 1 lit. f) i art. 58
rozporządzenia 2016/679 w zw. z art. 105a ust. 3 ustawy Prawo bankowe;
–
decyzja (…), upomnienie za naruszenie art. 6 ust. 1 rozporządzenia
2016/679
–
decyzja (…), nakaz spełnienia obowiązku informacyjnego określonego w art.
15 ust. 1 rozporządzenia 2016/679 poprzez udzielenie żądanych informacji,
zgodnie z wnioskiem oraz nakaz dostarczenia kopii danych, zgodnie z art.
15 ust. 3 rozporządzenia 2016/679 w związku z żądaniem zawartym we
wniosku;
–
decyzja (…), na podstawie art. 6 ust. 1 rozporządzenia 2016/679 nakaz
usunięcie danych osobowych
–
decyzja (…), na podstawie art. 6 ust. 1 rozporządzenia 2016/679 nakaz
usunięcia danych osobowych;
–
decyzja (…), na podstawie art. 6 ust. 1 rozporządzenia 2016/679 nakaz
usunięcia danych osobowych;
–
decyzja (…), na podstawie art. 6 ust. 1 rozporządzenia 2016/679 nakaz za‐
przestania przetwarzania danych osobowych zawartych we wniosku o
udzielenie pożyczki, przetwarzanych bez podstawy prawnej;
–
decyzja (…), nakaz dostarczenia danych w zakresie głosu z nagrań rozmów
(art. 15 ust. 1 lit. c rozporządzenia 2016/679);
–
decyzja (…), nakaz doręczenia informacji o odbiorcach danych (art. 15 ust.
1 lit. c rozporządzenia 2016/679);
–
decyzja (…), nakaz dostarczenia danych w zakresie głosu z nagrań rozmów
(art. 15 ust. 3 rozporządzenia 2016/679).
Nie bez znaczenia pozostają opisane powyżej naruszenia, skutkujące zastoso‐
waniem przez organ nadzorczy środków naprawczych, na ostateczny wymiar
nałożonej wobec Administratora kary.
Organ nadzorczy dostrzega związek pomiędzy wcześniej stwierdzonymi naru‐
szeniami a obecnie analizowanym naruszeniem przepisu rozporządzenia
2016/679, jak np. zbliżony modus operandi Banku, polegający na celowym nie‐
dostarczeniu podmiotom do tego uprawnionym określonych danych osobowych
i informacji, co miało miejsce np. w przypadku naruszeń art. 15 ust. 1
rozporządzenia 2016/679.
Udzielenie zatem licznych upomnień Bankowi uzasadnia nie tylko samo wymie‐
rzenie sankcji finansowej w niniejszym postępowaniu, ale także jej stosunkowo
wysoki wymiar.

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

5.

6.

Strona 24 z 31

Z uwagi na powyższe, w przedmiotowej sprawie należy uznać, że istnieją pod‐
stawy do traktowania przesłanki z art. 83 ust. 2 lit. e) rozporządzenia 2016/679
jako obciążającej.
Stopień współpracy z organem nadzorczym w celu usunięcia naruszenia oraz złago‐
dzenia jego ewentualnych negatywnych skutków (art. 83 ust. 2 lit. f rozporządzenia
2016/679).
W niniejszej sprawie Prezes UODO uznał za niezadowalającą współpracę ze stro‐
ny Banku. Ocena ta dotyczy reakcji administratora na pisma Prezesa UODO in‐
formujące o obowiązkach ciążących na administratorze w związku z narusze‐
niem ochrony danych. W działaniach Banku uwidoczniony został brak oczekiwa‐
nej reakcji na wystąpienie Prezesa UODO z 12 lipca 2022 r. wskazujące na spo‐
sób usunięcia naruszenia, tj. zawiadomienie osób dotkniętych naruszeniem
ochrony danych osobowych o tym naruszeniu. Dodać do tego należy, że nawet
wszczęcie postępowania administracyjnego w przedmiocie obowiązku zawiado‐
mienia o naruszeniu osób, których dane dotyczą, nie zmieniło postępowania Ad‐
ministratora w tym zakresie. Powyższe przesądza o konieczności uznania tej
przesłanki jako obciążającej z punktu widzenia ustalenia wysokości
administracyjnej kary pieniężnej.
Kategorie danych osobowych, których dotyczyło naruszenie (art. 83 ust. 2 lit. g
rozporządzenia 2016/679).
Dane osobowe udostępnione osobie nieuprawnionej nie należą do szczególnych
kategorii danych osobowych, o których mowa w art. 9 ust. 1 czy art. 10 rozpo‐
rządzenia 2016/679, jednakże fakt, że zostały udostępnione dane w zakresie:
nazwiska i imiona, imiona rodziców, datę urodzenia, numer rachunku bankowe‐
go, adres zamieszkania lub pobytu, numer ewidencyjny PESEL, dane dotyczące
zarobków i/lub posiadanego majątku, nazwisko rodowe matki, seria i numer do‐
wodu osobistego, inne (informacje dotyczące kredytu i nieruchomości) oznacza
wystąpienie wysokiego ryzyka naruszenia praw lub wolności osób fizycznych.
Numer PESEL, czyli jedenastocyfrowy symbol numeryczny, jednoznacznie iden‐
tyfikujący osobę fizyczną, zawierający datę urodzenia, numer porządkowy,
oznaczenie płci oraz liczbę kontrolną, a więc ściśle powiązany ze sferą prywatną
osoby fizycznej oraz podlegający również, jako krajowy numer identyfikacyjny,
wyjątkowej ochronie na gruncie art. 87 rozporządzenia 2016/679, jest daną o
szczególnym charakterze i takiej szczególnej ochrony wymaga. Nie ma innej,
tak konkretnej danej, która by w sposób jednoznaczny identyfikowała osobę fi‐
zyczną. Nie bez powodu numer PESEL służy jako dana identyfikująca każdą oso‐
bę i jest powszechnie używany w kontaktach z różnymi instytucjami oraz w
obiegu prawnym. Numer PESEL wraz z imieniem i nazwiskiem w sposób jedno‐
znaczny identyfikuje osobę fizyczną, w sposób pozwalający przypisać negatyw‐
ne skutki naruszenia (np. kradzież tożsamości, wyłudzenie pożyczki) tej
konkretnej osobie.
W tym kontekście warto powołać wytyczne EROD 04/2022, w których to wska‐
zano: „Jeśli chodzi o wymóg uwzględnienia kategorii danych osobowych, któ‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 25 z 31

rych dotyczyło naruszenie (art. 83 ust. 2 lit. g) [rozporządzenia 2016/679]), w
[rozporządzeniu 2016/679] wyraźnie wskazano rodzaje danych, które podlegają
szczególnej ochronie, a tym samym bardziej rygorystycznej reakcji przy nakła‐
daniu kar pieniężnych. Dotyczy to co najmniej rodzajów danych objętych art. 9 i
10 [rozporządzenia 2016/679] oraz danych nieobjętych zakresem tych artyku‐
łów, których rozpowszechnianie natychmiast powoduje szkody lub dyskomfort
osoby, której dane dotyczą (np. danych dotyczących lokalizacji, danych doty‐
czących komunikacji prywatnej, krajowych numerów identyfikacyjnych lub da‐
nych finansowych, takich jak zestawienia transakcji lub numery kart kredyto‐
wych). Ogólnie rzecz biorąc, im większej liczby takich kategorii danych dotyczy
naruszenie lub im bardziej wrażliwe są dane, tym większa wagę organ nadzor‐
czy może przypisać takiemu czynnikowi. Znaczenie ma również ilość danych do‐
tyczących każdej osoby, której dane dotyczą, ponieważ wraz z ilością danych
dotyczących każdej osoby, której dane dotyczą, wzrasta skala naruszenia prawa
do prywatności i ochrony danych osobowych”.
Należy też raz jeszcze wskazać na kształtujące się w tym zakresie orzecznictwo,
gdzie dla przykładu w wyroku z 15 listopada 2022 r. o sygn. akt II SA/Wa 546/22
WSA w Warszawie wskazał: „Oczywistym też było, że organ określając wymiar
kary musiał uwzględnić fakt, że naruszenie dotyczyło danych o wielkiej
wrażliwości (m.in. PESEL, adres, dane o stanie zdrowia)”. Pogląd ten podzielony
zo‐
stał także przez ww. Sąd w wyroku z 21 czerwca 2023 r. w sprawie o sygn. akt II
SA/Wa 150/23, gdzie Wojewódzki Sąd Administracyjny w Warszawie wskazał:
„Reasumując Sąd stoi na stanowisku, że ujawnienie numeru PESEL, wskazuje na
wysokie ryzyko naruszenia praw lub wolności osób fizycznych”.
Ustalając wysokość administracyjnej kary pieniężnej, Prezes UODO nie znalazł podstaw
do uwzględnienia okoliczności łagodzących, mających wpływ na ostateczny wymiar kary.
Wszystkie przesłanki wymienione w art. 83 ust. 2 lit. a)-j) rozporządzenia 2016/679 w
ocenie organu nadzorczego stanowią albo przesłanki obciążające albo jedynie neutralne.
Również stosując przesłankę wymienioną w art. 83 ust. 2 lit. k) rozporządzenia 2016/679
(nakazującą wzięcie pod uwagę wszelkich innych obciążających lub łagodzących czynni‐
ków mających zastosowanie do okoliczności sprawy) nie znaleziono żadnych okoliczności
łagodzących.
Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne w jego ocenie, to znaczy nie mają‐
ce ani obciążającego ani łagodzącego wpływu na wymiar orzeczonej administracyjnej
kary pieniężnej:
1. Stopień odpowiedzialności administratora z uwzględnieniem środków technicznych i
organizacyjnych wdrożonych przez niego na mocy art. 25 i 32 (art. 83 ust. 2 lit. d
rozporządzenia 2016/679).

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

2.

3.

4.

5.

Strona 26 z 31

Naruszenie przepisów rozporządzenia 2016/679 oceniane w niniejszym postępo‐
waniu nie ma związku ze stosowanymi przez administratora środkami
technicznymi i organizacyjnymi.
Sposób w jaki organ nadzorczy dowiedział się o naruszeniu (art. 83 ust. 2 lit. h
rozporządzenia 2016/679).
Prezes UODO stwierdził naruszenie przepisów rozporządzenia 2016/679 w wyni‐
ku zgłoszenia naruszenia ochrony danych osobowych dokonanego przez Admini‐
stratora. Administrator dokonując tego zgłoszenia realizował jedynie ciążący na
nim obowiązek prawny, brak jest zatem podstaw do uznania, że okoliczność ta
stanowi okoliczność łagodzącą. Zgodnie z Wytycznymi 04/2022 „(…) przy oce‐
nie tego aspektu szczególną wagę można przypisać kwestii, czy administrator
lub podmiot przetwarzający powiadomił o naruszeniu z własnej inicjatywy, a je‐
śli tak, to w jakim zakresie, zanim organ nadzorczy został poinformowany o na‐
ruszeniu w drodze – na przykład – skargi lub dochodzenia. Okoliczność ta nie ma
znaczenia, gdy administrator podlega szczególnym obowiązkom w zakresie
zgłaszania naruszeń (jak np. obowiązkowi zgłaszania naruszenia ochrony da‐
nych osobowych określonemu w art. 33). W takich przypadkach fakt dokonania
zgłoszenia należy uznać za okoliczność neutralną”.
Przestrzeganie wcześniej zastosowanych w tej samej sprawie środków, o których
mowa w art. 58 ust. 2 rozporządzenia 2016/679 (art. 83 ust. 2 lit. i rozporządzenia
2016/679).
Przed wydaniem niniejszej decyzji Prezes UODO nie stosował wobec Administra‐
tora w rozpatrywanej sprawie żadnych środków wymienionych w art. 58 ust. 2
rozporządzenia 2016/679, w związku z czym Administrator nie miał obowiązku
podejmowania żadnych działań związanych z ich stosowaniem, a które to dzia‐
łania, poddane ocenie Prezesa UODO, mogłyby mieć obciążający lub łagodzący
wpływ na ocenę stwierdzonego naruszenia.
Stosowanie zatwierdzonych kodeksów postępowania na mocy art. 40 rozporządze‐
nia 2016/679 lub zatwierdzonych mechanizmów certyfikacji na mocy art. 42 rozpo‐
rządzenia 2016/679 (art. 83 ust 2 lit. j rozporządzenia 2016/679).
Administrator nie stosuje instrumentów, o których mowa w art. 40 i art. 42 roz‐
porządzenia 2016/679. Ich przyjęcie, wdrożenie i stosowanie nie jest jednak –
jak stanowią przepisy rozporządzenia 2016/679 – obowiązkowe dla administra‐
torów i podmiotów przetwarzających, w związku z czym okoliczność ich niesto‐
sowania nie może być w niniejszej sprawie poczytana na niekorzyść Administra‐
tora. Na korzyść Administratora natomiast mogłaby być uwzględniona okolicz‐
ność przyjęcia i stosowania tego rodzaju instrumentów jako środków gwarantu‐
jących wyższy niż standardowy poziom ochrony przetwarzanych danych osobo‐
wych.
Osiągnięte bezpośrednio lub pośrednio w związku z naruszeniem korzyści finansowe
lub uniknięte straty (art. 83 ust. 2 lit. k rozporządzenia 2016/679).
Prezes UODO nie stwierdził, żeby Administrator w związku z naruszeniem od‐
niósł jakiekolwiek korzyści finansowe lub uniknął tego rodzaju strat. Brak jest

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 27 z 31

więc podstaw do traktowania tej okoliczności jako obciążającej Administratora.
Stwierdzenie zaistnienia wymiernych korzyści finansowych wynikających z naru‐
szenia przepisów rozporządzenia 2016/679 należałoby ocenić zdecydowanie ne‐
gatywnie. Natomiast nieosiągnięcie przez Administratora takich korzyści, jako
stan naturalny, niezależny od naruszenia i jego skutków, jest okolicznością, któ‐
ra z istoty rzeczy nie może być łagodzącą dla Administratora. Potwierdza to
samo sformułowanie przepisu art. 83 ust. 2 lit. k) rozporządzenia 2016/679,
który nakazuje organowi nadzorczemu zwrócić należytą uwagę na korzyści
„osiągnięte” – zaistniałe po stronie podmiotu dokonującego naruszenia.
Prezes UODO nie dostrzega innych obciążających lub łagodzących czynników mających
zastosowanie do okoliczności niniejszej sprawy.
W ocenie Prezesa UODO zastosowana administracyjna kara pieniężna spełnia w ustalo‐
nych okolicznościach niniejszej sprawy funkcje, o których mowa w art. 83 ust. 1 rozpo‐
rządzenia 2016/679, tzn. jest w tym indywidualnym przypadku skuteczna,
proporcjonalna i odstraszająca.
Uwzględniając wszystkie omówione wyżej okoliczności, Prezes UODO uznał, że nałożenie
administracyjnej kary pieniężnej na Administratora jest konieczne i uzasadnione wagą
oraz charakterem i zakresem zarzucanych temu podmiotowi naruszeń przepisów rozpo‐
rządzenia 2016/679. Stwierdzić należy, że zastosowanie wobec tego podmiotu jakiego‐
kolwiek innego środka naprawczego przewidzianego w art. 58 ust. 2 rozporządzenia
2016/679, w szczególności zaś poprzestanie na upomnieniu (art. 58 ust. 2 lit. b) rozpo‐
rządzenia 2016/679), nie byłoby proporcjonalne do stwierdzonych nieprawidłowości w
procesie przetwarzania danych osobowych oraz nie gwarantowałoby tego, że ww. pod‐
miot w przyszłości nie dopuści się podobnych, co w sprawie niniejszej, zaniedbań.
Stosownie do treści art. 103 ustawy z dnia 10 maja 2018 r. o ochronie danych osobo‐
wych (dalej jako u.o.d.o.) równowartość wyrażonych w euro kwot, o których mowa w art.
83 rozporządzenia 2016/679, oblicza się w złotych według średniego kursu euro ogłasza‐
nego przez Narodowy Bank Polski w tabeli kursów na dzień 28 stycznia każdego roku, a
w przypadku gdy w danym roku Narodowy Bank Polski nie ogłasza średniego kursu euro
w dniu 28 stycznia – według średniego kursu euro ogłoszonego w najbliższej po tej dacie
tabeli kursów Narodowego Banku Polskiego.
Mając powyższe na uwadze, Prezes UODO, na podstawie art. 83 ust. 4 lit. a) w związku z
art. 103 u.o.d.o., za naruszenie opisane w sentencji niniejszej decyzji, nałożył na Bank –
stosując średni kurs euro z dnia 29 stycznia 2024 r. (1 EUR = 4,3653 PLN) – administra‐
cyjną karę pieniężną w kwocie 4 053 173 zł (co stanowi równowartość 928 498,06 EUR).
W ocenie Prezesa UODO, zastosowana kara pieniężna w wysokości 4 053 173 zł (słow‐
nie: czterech milionów pięćdziesięciu trzech tysięcy stu siedemdziesięciu trzech złotych),
spełnia w ustalonych okolicznościach niniejszej sprawy przesłanki, o których mowa w art.
83 ust. 1 rozporządzenia 2016/679 ze względu na powagę stwierdzonego naruszenia w
kontekście podstawowego celu rozporządzenia 2016/679 – ochrony podstawowych praw

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 28 z 31

i wolności osób fizycznych, w szczególności prawa do ochrony danych osobowych. Odno‐
sząc się do wysokości wymierzonej Bankowi administracyjnej kary pieniężnej, Prezes
UODO uznał, że jest ona proporcjonalna do sytuacji finansowej Administratora i nie
będzie stanowiła dla niego nadmiernego obciążenia.
Z przedstawionej przez Administratora informacji wynika, że całkowity roczny obrót z po‐
przedniego roku obrotowego w 2023 r. wyniósł (…), w związku z czym kwota nałożonej w
niniejszej sprawie administracyjnej kary pieniężnej stanowi (…) ww. wielkości. Jednocze‐
śnie warto podkreślić, że kwota nałożonej kary to jedynie ok. (…) maksymalnej wysoko‐
ści kary, którą Prezes UODO mógł – stosując zgodnie z art. 83 ust. 4 rozporządzenia
2016/679 maksimum kary w wysokości do 2% całkowitego rocznego obrotu z poprzed‐
niego roku obrotowego – nałożyć na Bank za stwierdzone w niniejszej sprawie
naruszenia, tj. (…).
Wysokość kary została bowiem określona na takim poziomie, aby z jednej strony stano‐
wiła adekwatną reakcję organu nadzorczego na stopień naruszenia obowiązków admini‐
stratora, z drugiej jednak strony nie powodowała sytuacji, w której konieczność uiszcze‐
nia kary finansowej pociągnie za sobą negatywne następstwa, w postaci znaczącej re‐
dukcji zatrudnienia bądź istotnego spadku obrotów Banku Zdaniem Prezesa UODO, Bank
powinien i jest w stanie ponieść konsekwencje swoich zaniedbań w sferze ochrony
danych, o czym świadczy chociażby „Sprawozdanie (…)”.
Na koniec koniecznym jest wskazanie, że ustalając w niniejszej sprawie wysokość admi‐
nistracyjnej kary pieniężnej Prezes UODO zastosował metodykę przyjętą przez EROD w
Wytycznych 04/2022. Zgodnie z przedstawionymi w tym dokumencie wskazówkami:
1. Prezes UODO dokonał kategoryzacji stwierdzonych w niniejszej sprawie naruszeń
przepisów rozporządzenia 2016/679 (vide Rozdział 4.1 Wytycznych 04/2022).
Stwierdzone w niniejszej sprawie naruszenia obu przepisów rozporządzenia
2016/679 (art. 34 ust. 1 i 2) należą – zgodnie z art. 83 ust. 4 lit. a) rozporządzenia
2016/679 – do kategorii naruszeń zagrożonych karą niższą z dwóch przewidzianych
w rozporządzeniu 2016/679 wymiarów kar (z maksymalną wysokością do 10 000
000 EUR lub do 2% całkowitego rocznego obrotu przedsiębiorstwa z poprzedniego
roku obrotowego). Zostały więc one in abstracto (w oderwaniu od indywidualnych
okoliczności konkretnej sprawy) uznane przez prawodawcę unijnego za mniej po‐
ważne niż naruszenia wskazane w art. 83 ust. 5 rozporządzenia 2016/679).
2. Prezes UODO ocenił stwierdzone w niniejszej sprawie naruszenia jako naruszenia o
niskim poziomie powagi (vide Rozdział 4.2 Wytycznych 04/2022). W ramach tej oce‐
ny wzięte zostały pod uwagę te przesłanki spośród wymienionych w art. 83 ust. 2
rozporządzenia 2016/679, które tyczą się strony przedmiotowej naruszeń (składają
się na „powagę” naruszenia), to jest: charakter, waga i czas trwania naruszeń (art.
83 ust. 2 lit. a) rozporządzenia 2016/679), umyślny lub nieumyślny charakter naru‐
szeń (art. 83 ust. 2 lit. b) rozporządzenia 2016/679) oraz kategorie danych osobo‐
wych, których dotyczyły naruszenia (art. 83 ust. 2 lit. g) rozporządzenia 2016/679).
Szczegółowa ocena tych okoliczności przedstawiona została powyżej. W tym miej‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

3.

4.

Strona 29 z 31

scu wskazać należy, że rozważenie ich łącznego wpływu na ocenę stwierdzonych w
niniejszej sprawie naruszeń traktowanych w całości prowadzi do wniosku, że poziom
ich powagi również in concreto jest niski (w skali powagi naruszeń przedstawionej w
pkt 60 Wytycznych 04/2022). Konsekwencją tego jest zaś przyjęcie – jako kwoty wyj‐
ściowej do obliczenia kary – wartości mieszczącej się w przedziale od 0 do 10%
maksymalnej wysokości kary możliwej do orzeczenia wobec Banku. Zważywszy, że
przepis art. 83 ust. 4 rozporządzenia 2016/679 zobowiązuje Prezesa UODO do przy‐
jęcia jako maksymalnej wysokości kary za naruszenia wskazane w tym przepisie
kwoty 10 000 000 EUR lub – o ile wartość ta jest wyższa niż 10 000 000 EUR – kwoty
stanowiącej 2% obrotu Banku z poprzedniego roku obrotowego, Prezes UODO uznał,
że zastosowanie w niniejszej sprawie ma tzw. dynamiczna maksymalna kwota kary
wynikająca z zastosowania 2-procentowego wskaźnika przyłożonego do obrotu Ban‐
ku za 2023 r. Mając do dyspozycji przedział (…), Prezes UODO przyjął, jako adekwat‐
ną i uzasadnioną okolicznościami sprawy, kwotę wyjściową do obliczenia wysokości
kary wynoszącą (…) (stanowiącą 2% dynamicznej maksymalnej wysokości kary).
Stosownie do wskazówki Europejskiej Rady Ochrony Danych przedstawionej w pkt
66 Wytycznych 04/2022 (w odniesieniu do przedsiębiorstw, których roczny obrót
wynosi powyżej 500 mln EUR) Prezes UODO nie uznał za zasadne skorzystanie z
możliwości obniżenia przyjętej w oparciu o ocenę powagi naruszenia kwoty wyjścio‐
wej, którą to możliwość wytyczne te (w Rozdziale 4.3) przewidują dla przedsię‐
biorstw o mniejszej wielkości i sile gospodarczej. EROD wskazuje w nich bowiem, że
w przypadku wielkich podmiotów (a takim jest w niniejszej sprawie niewątpliwie jest
Bank, o czym świadczą osiągane przez niego obroty) „wielkość przedsiębiorstwa jest
już odzwierciedlona w dynamicznej ustawowej maksymalnej kwocie” (pkt 66 Wy‐
tycznych 04/2022).
Prezes UODO dokonał oceny wpływu na stwierdzone naruszenie pozostałych (poza
tymi uwzględnionymi wyżej w ocenie powagi naruszenia) okoliczności wskazanych w
art. 83 ust. 2 rozporządzenia 2016/679 (vide Rozdział 5 Wytycznych 04/2022). Oko‐
liczności te, mogące mieć obciążający lub łagodzący wpływ na ocenę naruszenia,
odnoszą się – jak zakładają Wytyczne 04/2022 – do strony podmiotowej naruszenia,
to jest do samego podmiotu będącego sprawcą naruszenia oraz do jego zachowania
przed naruszeniem, w jego trakcie, i po jego zaistnieniu. Szczegółowa ocena i uza‐
sadnienie wpływu każdej z tych przesłanek na ocenę naruszenia przedstawione zo‐
stały powyżej. Prezes UODO uznał (co uzasadniono w przedstawionym wyżej uza‐
sadnieniu decyzji), że okolicznościami obciążającymi w niniejszej sprawie, i w związ‐
ku z tym dodatkowo zwiększającymi wymiar orzeczonej niniejszą decyzją kary, są
działania podjęte w celu zminimalizowania szkody (art. 83 ust. 2 lit. c) rozporządze‐
nia 2016/679), stwierdzone przez Prezesa UODO stosowne wcześniejsze naruszenia
ze strony Banku (art. 83 ust. 2 lit. e) rozporządzenia 2016/679), a także stopień
współpracy Banku z Prezesem UODO w celu usunięcia naruszenia oraz złagodzenia
jego ewentualnych negatywnych skutków (art. 83 ust. 2 lit. f) rozporządzenia
2016/679). Pozostałe przesłanki (z art. 83 ust. 2 lit. d), h), i), j), k) rozporządzenia
2016/679) – jak wskazano wyżej – nie miały wpływu, ani łagodzącego ani obciążają‐

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

5.

6.

Strona 30 z 31

cego, na ocenę naruszenia i w konsekwencji na wymiar kary. Ze względu na zaist‐
nienie więc w sprawie dodatkowych okoliczności obciążających, związanych ze stro‐
ną podmiotową naruszeń (oceną postępowania Banku przed i po naruszeniach), za
zasadne Prezes UODO uznał zwiększenie kwoty kary ustalonej na podstawie oceny
powagi naruszeń (pkt 2 powyżej). Adekwatnym do wpływu tych przesłanek na ocenę
naruszeń jest w ocenie Prezesa UODO jej podwyższenie do kwoty (…) EUR.
Prezes UODO stwierdził, że ustalona w przedstawiony wyżej sposób kwota admini‐
stracyjnej kary pieniężnej nie przekracza – stosownie do art. 83 ust. 3 rozporządze‐
nia 2016/679 – prawnie określonej maksymalnej wysokości kary przewidzianej dla
najpoważniejszego naruszenia (vide Rozdział 6 Wytycznych 04/2022).
Pomimo tego, że ustalona zgodnie z powyższymi zasadami kwota kary nie przekra‐
cza prawnie określonego maksimum kary Prezes UODO uznał, że wymaga ona do‐
datkowej korekty ze względu na zasadę proporcjonalności wymienioną w art. 83 ust.
1 rozporządzenia 2016/679 jako jedna z trzech dyrektyw wymiaru kary (vide
Rozdział 7 Wytycznych 04/2022). Niewątpliwie kara pieniężna w wysokości (…) była‐
by karą skuteczną (przez swoją dolegliwość pozwoliłaby osiągnąć swój cel represyj‐
ny, którym jest ukaranie za bezprawne zachowanie) i odstraszającą (pozwalającą
skutecznie zniechęcić zarówno Bank, jak i innych administratorów do popełniania w
przyszłości naruszeń przepisów rozporządzenia 2016/679). Kara taka byłaby jednak
– w ocenie Prezesa UODO – karą nieproporcjonalną zarówno w stosunku do wagi
stwierdzonych naruszeń (która in abstracto i in concreto jest niska – vide pkt 1 i 2
powyżej), jak i ze względu na swoją nadmierną – w odniesieniu do tej wagi – dolegli‐
wość. Zasada proporcjonalności wymaga bowiem m.in., by przyjęte przez organ ad‐
ministracyjny środki nie wykraczały poza to, co odpowiednie i konieczne do
realizacji uzasadnionych celów (vide pkt 137 i pkt 139 Wytycznych 04/2022). Innymi
słowy: „Sankcja jest proporcjonalna, jeśli nie przekracza progu dolegliwości określo‐
nego przez uwzględnienie okoliczności konkretnego przypadku” (P. Litwiński (red.),
Rozporządzenie Parlamentu Europejskiego i Rady (UE) 2016/679 z dnia 27 kwietnia
2016 r. (…); Komentarz do art. 83 [w:] P. Litwiński (red.) Ogólne rozporządzenie o
ochronie danych osobowych. Ustawa o ochronie danych osobowych. Wybrane
przepisy sektorowe. Komentarz).

Mając więc na uwadze wzgląd na proporcjonalność kary Prezes UODO dokonał dalszego
obniżenia wysokości kary – do kwoty (…) (równowartość (…) zł). W jego ocenie takie
określenie ostatecznej wysokości orzeczonej kary nie wpłynie na obniżenie jej skuteczno‐
ści i odstraszającego charakteru. Kwota ta bowiem stanowi próg, powyżej którego dalsze
zwiększanie wysokości kary nie będzie wiązało się ze wzrostem jej skuteczności i odstra‐
szającego charakteru. Z drugiej natomiast strony obniżenie w większym stopniu wysoko‐
ści kary mogłoby się odbyć kosztem jej skuteczności i odstraszającego charakteru, a tak‐
że spójnego – w odniesieniu do innych organów nadzorczych oraz EROD – rozumienia,
stosowania i egzekwowania rozporządzenia 2016/679, oraz zasady równego traktowania
podmiotów na rynku wewnętrznym UE i EOG

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

Decyzja DKN.5131.1.2024

Strona 31 z 31

Podsumowując powyższe, w ocenie Prezesa UODO orzeczona w niniejszej sprawie wobec
Administratora administracyjna kara pieniężna spełnia w świetle całokształtu indywidual‐
nych okoliczności sprawy przesłanki (funkcje kar), o których mowa w art. 83 ust. 1 rozpo‐
rządzenia 2016/679, ze względu na wagę stwierdzonych naruszeń w kontekście
podstawowych wymogów i zasad rozporządzenia 2016/679.
Mając powyższe na uwadze Prezes UODO rozstrzygnął jak w sentencji niniejszej decyzji.

[1] Ww. wytyczne zaktualizowały i uzupełniły Wytyczne Grupy Roboczej Art. 29 doty‐
czące zgłaszania naruszeń ochrony danych osobowych zgodnie z rozporządzeniem
2016/679 (Wp250 rev.01), przyjęte w dniu 3 października 2017 r.
[2] Wytyczne Europejskiej Rady Ochrony Danych 01/2021 w sprawie przykładów doty‐
czących powiadomienia o naruszeniu danych osobowych przyjęte w dniu 14 grudnia
2021 r., wersja 2.0 (dalej „Wytyczne 01/2021”).
[3] https://www.zbp.pl/getmedia/2f8a1812-dca0-4242-b460-5de48b66f719/
infodok-2023-10-12-wydanie-56-sklad-240126-gk05
[4] https://www.zbp.pl/getmedia/6fdef6c1-3d63-43f6-a992-179a333455c7/infodok422
[5] https://edpb.europa.eu/system/files/2024-01/
edpb_guidelines_042022_calculationofadministrativefines_pl_0.pdf

https://uodo.neurodoc.pl/document/urn:ndoc:gov:pl:uodo:2024:dkn_5131_1/content

2025-09-03 13:24

