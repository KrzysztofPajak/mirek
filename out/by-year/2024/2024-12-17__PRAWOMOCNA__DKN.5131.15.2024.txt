Warszawa, 17 grudnia 2024
PRAWOMOCNA

Decyzja
DKN.5131.15.2024

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572), art. 7 ust. 1 i 2 oraz art. 60 ustawy z dnia
10 maja 2018 r. o ochronie danych osobowych (Dz. U. z 2019 r. poz. 1781), a także art.
57 ust. 1 lit. a) i h) oraz art. 58 ust. 2 lit. b) w związku z art. 34 ust. 1 i 2 rozporządzenia
Parlamentu Europejskiego i Rady UE 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenia o ochronie danych) (Dz. Urz. UE L 119 z 4.05.2016, str. 1, Dz. Urz. UE L
127 z 23.05.2018, str. 2 oraz Dz. Urz. UE L 74 z 4.03.2021, str. 35), dalej jako rozporzą‐
dzenie 2016/679,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez A Sp. z o.o. sp.k. (ul. (.…) Ł),
Prezes Urzędu Ochrony Danych Osobowych
stwierdzając naruszenie przez A Sp. z o.o. sp.k. (ul. (…) Ł) art. 34 ust. 1 i 2 rozporządze‐
nia 2016/679, polegające na nieprzekazaniu bez zbędnej zwłoki osobie, której dane
dotyczą, zawiadomienia o naruszeniu ochrony jej danych osobowych,
udziela A Sp. z o.o. sp.k. (ul. (…) Ł) upomnienia.

Uzasadnienie
A Sp. z o.o. (ul. (…) Ł), dalej jako Administrator, w dniu 6 listopada 2021 r. poinformowa‐
ła Prezesa Urzędu Ochrony Danych Osobowych, zwanego dalej Prezesem UODO lub or‐

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 2 z 12

ganem nadzorczym, o wystąpieniu u niej naruszenia ochrony danych osobowych. Z
przekazanej informacji wynikało, że nastąpiło „Omyłkowe udostępnienie danych osobo‐
wych osobie nieupoważnionej – wysłanie wiadomości elektronicznej z aneksem do umo‐
wy rezerwacyjnej obejmującym dane osobowe na omyłkowo wpisany adres osoby trze‐
ciej”. Sprawa została zarejestrowana pod sygn. (…)
Z uwagi na to, że Administrator do ww. informacji nie dołączył formularza zgłoszenia na‐
ruszenia ochrony danych osobowych Prezes UODO pismem z 30 października 2023 r. we‐
zwał Administratora do jego przedstawienia. W odpowiedzi na powyższe wezwanie, 9 li‐
stopada 2023 r. wpłynęło zgłoszenie naruszenia ochrony danych osobowych nadesłane
przez Administratora.
W treści zgłoszenia naruszenia ochrony danych osobowych Administrator wskazał, że
przyczyną naruszenia było wewnętrzne niezamierzone działanie. Określony został po‐
nadto charakter naruszenia – Administrator wskazał, że doszło do naruszenia poufności
danych. Administrator określił, że naruszenie ochrony danych osobowych dotyczy jednej
osoby, a kategorie danych osobowych, które zostały naruszone, obejmują: imię i nazwi‐
sko, adres zamieszkania lub pobytu, adres e-mail, numer ewidencyjny PESEL, serię i nu‐
mer dowodu osobistego oraz numer telefonu. W treści zgłoszenia naruszenia Administra‐
tor określił kategorię osób, których dotyczy naruszenie, wskazując, że obejmuje ono
klientów obecnych i potencjalnych.
Ponadto, Administrator wskazał w zgłoszeniu naruszenia ochrony danych osobowych, że
osoba, której dane dotyczącą, została zawiadomiono o naruszeniu ochrony jej danych
osobowych za pomocą wiadomości e-mail w dniu 4 listopada 2021 r., jednakże nie
przedłożył treści zawiadomienia przesłanego do tej osoby. Następnie pismami, które
wpłynęły do Urzędu Ochrony Danych Osobowych 6 marca i 17 czerwca 2024 r., Admini‐
strator przekazał treść wiadomości e-mail skierowanych do ww. osoby, mających po‐
twierdzić wypełnienie przez niego obowiązku jej zawiadomienia o naruszeniu ochrony
danych osobowych.
Po dokonaniu przez organ nadzorczy analizy przekazanej przez Administratora treści ww.
wiadomości elektronicznych Prezes UODO stwierdził, że nie zawierają one wszystkich in‐
formacji, jakie administrator jest zobowiązany przekazać osobie, której dane dotyczą, w
związku z naruszeniem ochrony danych osobowych, stosownie do art. 34 ust. 2 rozpo‐
rządzenia 2016/679. Z uwagi na powyższe, działając w oparciu o art. 52 ust. 1 ustawy o
ochronie danych osobowych oraz art. 34 ust. 4 rozporządzenia 2016/679, organ nadzor‐
czy wystąpieniem z 9 lipca 2024 r. zwrócił się do Administratora o podjęcie działań
mających na celu:
1) niezwłoczne prawidłowe zawiadomienie osoby, której dane dotyczą, o naruszeniu
ochrony jej danych osobowych;
2) przekazanie tej osobie szczegółowych informacji dotyczących charakteru
naruszenia, w tym zakresu danych objętych naruszeniem;
3)

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

4)
5)

6)

Strona 3 z 12

wskazanie imienia i nazwiska oraz danych kontaktowych inspektora ochrony danych
lub oznaczenie innego punktu kontaktowego, od którego można uzyskać więcej in‐
formacji;
przekazanie tej osobie szczegółowych informacji dotyczących opisu możliwych
konsekwencji naruszenia ochrony danych osobowych;
przekazanie tej osobie szczegółowych informacji dotyczących opisu środków zasto‐
sowanych lub proponowanych przez administratora w celu zaradzenia naruszeniu, w
tym w stosownych przypadkach środków w celu zminimalizowania jego
ewentualnych negatywnych skutków;
wyeliminowanie podobnych nieprawidłowości w przyszłości.

W związku z brakiem odpowiedzi na ww. wystąpienie Prezes UODO pismem z 19 wrze‐
śnia 2024 r. wezwał Administratora o wskazanie, czy podjął działania wymienione w tym
wystąpieniu, tj. czy zawiadomił osobę, której dane dotyczą, o naruszeniu ochrony jej da‐
nych osobowych, przekazując jej wszystkie wymagane informacje, stosownie do art. 34
ust. 2 w związku z art. 33 ust. 3 rozporządzenia 2016/679. W odpowiedzi, pismem z 25
września 2024 r. Administrator wskazał, że „po stwierdzeniu incydentu administrator po‐
wiadomił osobę, której dane dotyczą telefonicznie oraz za pośrednictwem poczty
elektronicznej, a to w sposób wskazany w załączonych wydrukach” oraz „naruszenie
miało charakter jednostkowy i ograniczony, a nadto wobec podjęcia działań zapobiegają‐
cych dalszemu nieuprawnionemu udostępnianiu danych oraz wobec publicznego charak‐
teru części danych, których dotyczył incydent, naruszenie nie spowodowało wysokiego
ryzyka naruszenia praw lub wolności osób fizycznych”. Ponadto, Administrator do tego
pisma załączył zrzuty ekranu z wiadomościami e-mail przesłanymi do osoby objętej
naruszeniem ochrony danych osobowych.
Z uwagi na to, że Administrator do ww. pisma dołączył te same zrzuty ekranu, które już
uprzednio przekazał w załączeniu do pism z 6 marca i 17 czerwca 2024 r. Prezes UODO
pismem z 10 października 2024 r. wszczął z urzędu wobec Administratora postępowanie
administracyjne w sprawie braku zawiadomienia o naruszeniu ochrony danych
osobowych osoby, której dotyczyło naruszenie.
Administrator ustosunkował się pisemnie do stwierdzonego naruszenia przepisów o
ochronie danych osobowych, stanowiącego przedmiot postępowania administracyjnego,
wymienionego w zawiadomieniu o wszczęciu postępowania i pismami z 21 października
2024 r., 15 listopada 2024 r. oraz 6 grudnia 2024 r. przesłał wyjaśnienia dotyczące ww.
naruszenia ochrony danych osobowych oraz przedstawił treść ponownego zawiadomie‐
nia o naruszeniu ochrony danych osobowych skierowanego do osoby, której dane doty‐
czą. Dołączone do pisma z 15 listopada 2024 r. zawiadomienie skierowane do osoby ob‐
jętej naruszeniem zawierało wszystkie informacje określone w art. 34 ust. 2 w związku z
art. 33 ust. 3 lit. b), c) i d) rozporządzenia 2016/679.
W tym stanie faktycznym, po zapoznaniu się z całością zgromadzonego w sprawie mate‐
riału dowodowego, Prezes Urzędu Ochrony Danych Osobowych zważył, co następuje:

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 4 z 12

I. Naruszenie art. 34 ust. 1 i 2 rozporządzenia 2016/679.
Zgodnie z art. 34 ust. 1 rozporządzenia 2016/679, jeżeli naruszenie ochrony danych oso‐
bowych może powodować wysokie ryzyko naruszenia praw lub wolności osób fizycznych,
administrator bez zbędnej zwłoki zawiadamia osobę, której dane dotyczą, o takim naru‐
szeniu. Art. 34 ust. 2 rozporządzenia 2016/679 stanowi, że zawiadomienie, o którym
mowa w ust. 1 niniejszego artykułu, jasnym i prostym językiem opisuje charakter naru‐
szenia ochrony danych osobowych oraz zawiera przynajmniej informacje i środki, o któ‐
rych mowa w art. 33 ust. 3 lit. b), c) i d) rozporządzenia 2016/679. Wobec powyższego
zawiadomienie, oprócz opisu charakteru naruszenia ochrony danych osobowych,
powinno zawierać:
–
imię i nazwisko oraz dane kontaktowe inspektora ochrony danych lub oznaczenia
innego punktu kontaktowego, od którego można uzyskać więcej informacji;
–
opis możliwych konsekwencji naruszenia ochrony danych osobowych;
–
opis środków zastosowanych lub proponowanych przez administratora w celu zara‐
dzenia naruszeniu ochrony danych osobowych, w tym w stosownych przypadkach
środków w celu zminimalizowania jego ewentualnych negatywnych skutków.
W wyniku przeprowadzonej analizy zgłoszonego przez Administratora naruszenia ochro‐
ny danych osobowych, w której wzięto pod uwagę charakter naruszenia, czas jego trwa‐
nia, kategorie danych, liczbę osób, których dotyczyło naruszenie oraz zastosowane środ‐
ki naprawcze, Prezes UODO uznał, że naruszenie poufności danych, w szczególności da‐
nych dotyczących imienia i nazwiska, adresu zamieszkania lub pobytu, adresu e-mail,
numeru ewidencyjnego PESEL, serii i numeru dowodu osobistego oraz numeru telefonu,
powoduje wysokie ryzyko naruszenia praw lub wolności osób fizycznych, w związku z
czym konieczne jest zawiadomienie osoby, której dane dotyczą, o naruszeniu ochrony jej
danych osobowych i przekazanie jej wszystkich informacji określonych w art. 34 ust. 2
rozporządzenia 2016/679.
Podkreślić należy, że w sytuacji, gdy na skutek naruszenia ochrony danych osobowych
występuje wysokie ryzyko naruszenia praw lub wolności osób fizycznych, Administrator
zobowiązany jest na podstawie art. 34 ust. 1 rozporządzenia 2016/679 bez zbędnej zwło‐
ki zawiadomić osobę, której dane dotyczą, o takim naruszeniu. Oznacza to, że admini‐
strator zobowiązany jest wdrożyć wszelkie odpowiednie środki techniczne i organizacyj‐
ne, by od razu stwierdzić naruszenie ochrony danych osobowych i szybko poinformować
organ nadzorczy, a w przypadkach wysokiego ryzyka naruszenia praw lub wolności rów‐
nież osobę, której dane dotyczą. Administrator powinien zrealizować przedmiotowy obo‐
wiązek możliwie najszybciej. W motywie 86 rozporządzenia 2016/679 wyjaśniono: „Ad‐
ministrator powinien bez zbędnej zwłoki poinformować osobę, której dane dotyczą, o na‐
ruszeniu ochrony danych osobowych, jeżeli może ono powodować wysokie ryzyko naru‐

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 5 z 12

szenia praw lub wolności tej osoby, tak aby umożliwić tej osobie podjęcie niezbędnych
działań zapobiegawczych. Informacja taka powinna zawierać opis charakteru naruszenia
ochrony danych osobowych oraz zalecenia dla danej osoby fizycznej co do minimalizacji
potencjalnych niekorzystnych skutków. Informacje należy przekazywać osobom, których
dane dotyczą, tak szybko, jak jest to rozsądnie możliwe, w ścisłej współpracy z organem
nadzorczym, z poszanowaniem wskazówek przekazanych przez ten organ lub inne odpo‐
wiednie organy, takie jak organy ścigania. Na przykład potrzeba zminimalizowania bez‐
pośredniego ryzyka wystąpienia szkody będzie wymagać niezwłocznego poinformowania
osób, których dane dotyczą, natomiast wdrożenie odpowiednich środków przeciwko ta‐
kim samym lub podobnym naruszeniom ochrony danych może uzasadniać późniejsze
poinformowanie”.
Jak wskazują Wytyczne Europejskiej Rady Ochrony Danych (dalej: „EROD”) nr 9/2022[1],
przyjęte 28 marca 2023 r., dalej jako Wytyczne 9/2022, naruszenie ochrony danych oso‐
bowych może potencjalnie wywołać szereg negatywnych skutków dla osób fizycznych,
których dane są przedmiotem naruszenia. Wśród możliwych skutków naruszenia EROD
wymienia: uszczerbek fizyczny, szkody materialne lub niemajątkowe. Jako przykłady ta‐
kich szkód wymienione są m.in.: dyskryminacja, kradzież tożsamości lub oszustwo doty‐
czące tożsamości, straty finansowe, naruszenie dobrego imienia, naruszenie poufności
danych osobowych oraz znaczna szkoda gospodarcza lub społeczna. W niniejszej spra‐
wie nie ulega wątpliwości, że z uwagi na zakres danych objęty przedmiotowym narusze‐
niem ochrony danych osobowych, w tym numer ewidencyjny PESEL, istnieje wysokie
prawdopodobieństwo wystąpienia wymienionych powyżej szkód, co oznacza, że z ww.
naruszeniem ochrony danych osobowych wiąże się wysokie ryzyko naruszenia praw lub
wolności osób fizycznych. Nie ulega również wątpliwości, że zakres danych objęty przed‐
miotowym naruszeniem pozwala na jednoznaczną identyfikację osoby, której dane doty‐
czą.
Przede wszystkim należy podkreślić, że zaistniałe naruszenie ochrony danych osobowych
dotyczyło numeru ewidencyjnego PESEL, czyli jedenastocyfrowego symbolu numerycz‐
nego, który jednoznacznie identyfikuje osobę fizyczną, zawierającego m.in.: datę urodze‐
nia oraz oznaczenie płci, a więc ściśle powiązanego ze sferą prywatną osoby fizycznej
oraz podlegającego również, jako krajowy numer identyfikacyjny, wyjątkowej ochronie
na gruncie art. 87 rozporządzenia 2016/679 – będącego daną o szczególnym charakte‐
rze i takiej szczególnej ochrony wymagającego. Nr PESEL służy jako dana identyfikująca
każdą osobę i jest powszechnie używany w kontaktach z różnymi instytucjami oraz w
obiegu prawnym. Nr PESEL wraz z imieniem i nazwiskiem w sposób jednoznaczny iden‐
tyfikuje osobę fizyczną, w sposób pozwalający przypisać negatywne skutki naruszenia
(np. kradzież tożsamości, wyłudzenie pożyczki) tej konkretnej osobie. Takie zestawienie
danych bywa wystarczające do „podszycia się” pod podmiot tych danych i zaciągnięcia
w imieniu i na szkodę takiego podmiotu np. zobowiązań pieniężnych (vide: https://
www.bik.pl/poradnik-bik/wyludzenie-kredytu-tak-dzialaja-oszusci - gdzie opisano
przypadek, w którym: „Tylko imię, nazwisko i numer PESEL wystarczyły oszustom, by wy‐
łudzić kilkanaście kredytów w sumie na dziesiątki tysięcy złotych. Nic więcej się nie

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 6 z 12

zgadzało: ani numer dowodu osobistego, ani adres zamieszkania”). W ocenie ryzyka klu‐
czowym czynnikiem jest rodzaj i wrażliwość danych osobowych ujawnionych w wyniku
naruszenia. W Wytycznych 9/2022 podkreślono, że zbiór różnych danych osobowych ma
zazwyczaj bardziej wrażliwy charakter niż pojedyncze dane.
Warto w tym miejscu przytoczyć jeden z przykładów znajdujących się w Wytycznych
EROD nr 01/2021[2] (przypadek nr 14, s. 31), odnoszący się do sytuacji „wysłania pocztą
przez pomyłkę wysoce poufnych danych osobowych”. W opisanym w ww. wytycznych
przypadku doszło do ujawnienia numeru ubezpieczenia społecznego, będącego odpo‐
wiednikiem stosowanego w Polsce numeru PESEL. W przypadku tym EROD nie miała
wątpliwości, że ujawnione dane w zakresie: imię i nazwisko, adres e-mail, adres poczto‐
wy oraz numer ubezpieczenia społecznego wskazują na wysokie ryzyko naruszenia praw
lub wolności osób fizycznych („zaangażowanie ich osób poszkodowanych numeru ubez‐
pieczenia społecznego, a także innych, bardziej podstawowych danych osobowych,
dodatkowo zwiększa ryzyko, które można określić jako wysokie”). EROD dostrzega wagę
krajowych numerów identyfikacyjnych (w tym przypadku numeru PESEL), podkreślając
jednocześnie, że tego typu naruszenie ochrony danych osobowych, a więc obejmujące
swym zakresem dane w postaci: imienia i nazwiska, adresu e-mail, adresu koresponden‐
cyjnego oraz numeru ubezpieczenia społecznego, wymaga realizacji działań, tj.: powia‐
domienia organu nadzorczego oraz zawiadomienia o naruszeniu osób, których dane do‐
tyczą.
Europejska Rada Ochrony Danych nie ma zatem najmniejszych wątpliwości, że indywidu‐
alnie nadany numer jednoznacznie identyfikujący osobę fizyczną powinien podlegać
szczególnej ochronie, a jego ujawnienie nieuprawnionym podmiotom może wiązać się z
wysokim ryzykiem naruszenia praw lub wolności osób fizycznych.
Na fakt, że dane jednoznacznie identyfikujące osobę fizyczną mogą powodować wysokie
ryzyko naruszenia praw lub wolności EROD wskazuje również w innych przykładach po‐
danych w Wytycznych 01/2021. W pkt 65 i 66 Wytycznych 01/2021 wskazano: „(…) Na‐
ruszone dane pozwalają na jednoznaczną identyfikację osób, których dane dotyczą, i za‐
wierają inne informacje na ich temat (w tym płeć, datę i miejsce urodzenia), ponadto
mogą być wykorzystywane przez atakującego do odgadnięcia haseł klientów lub do
przeprowadzenia kampanii spear phishingowej skierowanej do klientów banku. Z tych
powodów uznano, że naruszenie ochrony danych prawdopodobnie spowoduje wysokie
ryzyko naruszenia praw i wolności wszystkich osób, których dane dotyczą. W związku z
tym możliwe jest wystąpienie szkód materialnych (np. strat finansowych) i
niematerialnych (np. kradzieży tożsamości lub oszustwa)”.
Podobnych wątpliwości (że ujawnienie numeru PESEL wraz z innymi danymi osobowymi
może powodować wysokie ryzyko naruszenia praw lub wolności osób fizycznych) nie
miał również Wojewódzki Sąd Administracyjny w Warszawie, który w wyroku z 22
września 2021 r., sygn. akt II SA/Wa 791/21, stwierdził, że „Nie ulega wątpliwości, że
przywołane w wytycznych przykłady szkód mogą wystąpić w przypadku osób, których
dane osobowe – w niektórych przypadkach łącznie z numerem ewidencyjnym Pesel lub

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 7 z 12

serią i nr dowodu osobistego – zostały utrwalone na udostępnionych nagraniach. Nie bez
znaczenia dla takiej oceny jest możliwość w oparciu o ujawnione dane identyfikacji osób,
których dane zostały objęte naruszeniem”. Dalej Sąd w przywołanym orzeczeniu
wskazał, że „Dane zostały bowiem udostępnione nieuprawnionym osobom, co oznacza,
że nastąpiło naruszenie bezpieczeństwa prowadzące do nieuprawnionego ujawnienia da‐
nych osobowych, a zakres tych danych obejmujących w niektórych przypadkach również
numer ewidencyjny PESEL lub serię i nr dowodu osobistego przesądza o tym, że wystąpi‐
ło wysokie ryzyko naruszenia praw lub wolności osób fizycznych.” Rozważając powyższe
kwestie należy przywołać również stanowisko Wojewódzkiego Sądu Administracyjnego w
Warszawie wyrażone w wyroku z 1 lipca 2022 r. wydanym w sprawie o sygn. II SA/Wa
4143/21. W uzasadnieniu tego wyroku Sąd stwierdził, że: „Należy zgodzić się z Prezesem
UODO, że utrata poufności numeru PESEL w połączeniu z danymi osobowymi, takimi jak:
imię i nazwisko, adres zameldowania, numery rachunków bankowych oraz numer identy‐
fikacyjny nadawany klientom Banku - numer CIF, wiąże się z wysokim ryzykiem narusze‐
nia praw lub wolności osób fizycznych. W przypadku naruszenia takich danych, jak imię,
nazwisko oraz numer PESEL, możliwa jest bowiem kradzież lub sfałszowanie tożsamości
skutkująca negatywnymi konsekwencjami dla osób, których dane dotyczą. Dlatego też
Bank w przedmiotowej sprawie powinien był bez zbędnej zwłoki, stosownie do art. 34
ust. 1 RODO, zawiadomić osoby, których dane dotyczą, o naruszeniu ochrony danych
osobowych, tak aby umożliwić im podjęcie niezbędnych działań zapobiegawczych” (pod‐
kreślenie własne). Wskazać również należy na wyrok z 31 sierpnia 2022 r., sygn. akt II
SA/Wa 2993/21, w którym Wojewódzki Sąd Administracyjny w Warszawie podkreślił, że
„(…) organ trafnie przyjął, iż wystąpiło wysokie ryzyko naruszenia praw i wolności osób
objętych przedmiotowym naruszeniem z uwagi na możliwość łatwej, w oparciu o ujaw‐
nione dane, identyfikacji osób, których dane zostały objęte naruszeniem. Dane te bo‐
wiem to imię i nazwisko, adres do korespondencji, numer telefonu, numer PESEL osób
posiadających polskie obywatelstwo. W tej sytuacji administrator zobowiązany był do za‐
wiadomienia bez zbędnej zwłoki osób, których dane dotyczą, o naruszeniu”. Podobnie
wypowiedział się Wojewódzki Sąd Administracyjny w Warszawie w wyrokach z 15
listopada 2022 r., sygn. akt II SA/Wa 546/22, 21 czerwca 2023 r., sygn. akt II SA/Wa
150/23 oraz 6 listopada 2023 r., sygn. akt II SA/Wa 996/23. Natomiast Naczelny Sąd Ad‐
ministracyjny w wyroku z 6 grudnia 2023 r., sygn. akt III OSK 2931/21, wskazał, że „Pre‐
zes UODO prawidłowo ustalił, iż doszło do udostępnienia danych m.in. w zakresie imion i
nazwisk, a także numerów PESEL osób fizycznych, a więc danych względnie trwałych,
niezmiennych, których ujawnienie zawsze może rodzić ryzyko negatywnych skutków dla
ww. osób. Podobnie adresy zamieszkania są to dane osobowe, których nieuprawnione
udostępnienie stwarza prawdopodobieństwo wysokiego ryzyka negatywnych skutków
prawnych (…)”.
Z raportu infoDOK[3] (który przygotowywany jest w ramach prowadzenia społecznej
Kampanii Informacyjnej Systemu DOKUMENTY ZASTRZEŻONE, organizowanej przez
Związek Banków Polskich i niektóre banki, pod patronatem Ministerstwa Spraw We‐
wnętrznych i Administracji i we współpracy m.in. z Policją oraz Federacją Konsumentów),

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 8 z 12

wynika, że w III kwartale 2024 r. odnotowano 3 373 prób wyłudzeń kredytów i pożyczek,
na kwotę 81,7 mln zł. W ciągu ostatnich dwunastych miesięcy natomiast łączna kwota
udaremnionych prób wyłudzeń kredytów wynosi 332,5 mln zł. Ponadto wskazać należy,
iż dla przykładu w IV kwartale 2022 r. odnotowano 2 269 prób wyłudzeń kredytów i
pożyczek, na kwotę 40,2 mln zł[4]. Oznacza to znaczący wzrost prób wyłudzeń kredytów
i pożyczek w prezentowanym okresie.
Ponadto, jak wynika z orzecznictwa sądowego, wyroki w sprawach wyłudzeń kredytów
nie są rzadkością i są wydawane przez polskie sądy w podobnych sprawach od dawna.
Tytułem przykładu można wskazać na wyrok Sądu Rejonowego w Łęczycy z 27 lipca
2016 r. (sygn. akt I C 566/15), w którym oszuści biorący pożyczkę na cudze dane posłu‐
żyli się nr PESEL, zmyślonym adresem oraz niewłaściwym numerem dowodu
(nieważnym). W uzasadnieniu ww. wyroku Sąd stwierdził, że: „Przeprowadzone postępo‐
wanie dowodowe oraz analiza dokumentów, załączonych przez stronę powodową, skut‐
kuje tym, iż można jednoznacznie stwierdzić, że w rozpoznawanej sprawie pozwana nie
była stroną umowy pożyczki, zawartej w dniu 5 maja 2014 r. Wprawdzie przy jej zawar‐
ciu posłużono numerem PESEL pozwanej J. R., lecz wskazane miejsce zamieszkania nie
odpowiada miejscu zamieszkania pozwanej. Pozwana J. R. nigdy nie mieszkała w W. Kwo‐
ta pożyczki została przelana na konto, którego posiadaczem nie była pozwana. W dacie
zawarcia umowy pożyczki dowód osobisty nr (…) utracił ważność z dniem 15 marca
2014 r. Nie jest zgodny także numer telefonu komórkowego, wskazany na umowie po‐
życzki i jej załącznikach z faktycznymi numerami telefonów, jakimi posługiwała się i
posługuje pozwana”.
W innej sprawie (I C 693/16) Sąd Rejonowy w Zgierzu w wyroku z 4 listopada 2016 r.
orzekł: „Dane osobowe pozwanego w postaci jego imienia i nazwiska i numeru PESEL,
które były zgodne z danymi pozwanego nie świadczyły o tym, że pozwany złożył w dniu
17 grudnia 2014 r. oświadczenie woli o zawarciu umowy pożyczki. Nie wykluczone jest
bowiem aby osoba, która w sposób niepowołany uzyskała dostęp do danych osobowych
pozwanego zawarła na jego rachunek umowę pożyczki ze spółką (…) sp. z o.o. S.K.A. z
siedzibą w W. W przedmiotowej sprawie pozwany wykazał iż nigdy nie mieszkał pod ad‐
resem wskazanym w umowie pożyczki oraz aby numer telefonu, adres e - mail za pomo‐
cą którego zarejestrowano się na stronie internetowej i złożono wniosek o zawarcie
pożyczki do niego należały”.
Spraw związanych z wyłudzeniami kredytów, gdzie nieznane osoby dysponują zazwyczaj
jedynie imieniem i nazwiskiem oraz prawidłowym numerem PESEL (pozostałe dane są
nieprawdziwe), jest wciąż bardzo wiele, co potwierdzają wydawane przez sądy wyroki w
tych sprawach. Poniżej kilka przykładowych:
–
wyrok Sądu Rejonowego dla Łodzi-Widzewa w Łodzi z 13 sierpnia 2020 r. w sprawie
o sygn. akt II C 1145/19, w której nieznana pozwanemu osoba trzecia weszła bez‐
prawnie w posiadanie jego numeru PESEL oraz numeru dowodu osobistego, zaś po‐
zostałe dane adresowe – wskazane w umowie pożyczki – były nieprawdziwe. „W oce‐
nie Sądu zaoferowany przez stroną pozwaną materiał dowodowy – zwłaszcza doku‐

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

–

–

Strona 9 z 12

menty z akt sprawy karnej toczącej się przed Sądem Rejonowym w Tarnowskich
Górach o sygnaturze akt VI K 383/16 – świadczą o tym, iż umowę pożyczki z dnia 8
listopada 2014 r. zawarła osoba trzecia, posługująca się niektórymi danymi osobo‐
wymi Z. A. Podała ona fałszywy adres zamieszkania, pod którym pozwany nigdy nie
zamieszkiwał, zaś kwota pożyczki została przelana na rachunek bankowy, który nie
należał do Z. A. (…) zaś numer dowodu osobistego podany w tej umowie był nume‐
rem dowodu, którym pozwany już się nie posługiwał w dacie zawarcia umowy po‐
życzki, gdyż dowód ten stracił ważność około 8 miesięcy wcześniej”;
wyrok Sądu Rejonowego w Piszu z 21 sierpnia 2020 r., sygn. akt I C 260/20 – „(…)
Sąd ustalił, że przy zawieraniu przedmiotowej umowy, w sposób nieuprawniony po‐
służono się danymi pozwanego i wpisano je, jako dane pożyczkobiorcy, przy czym to
nie pozwany był stroną umowy. Stanowisko pozwanego znajduje potwierdzenie w
zgłoszonym przez niego zawiadomieniu o popełnieniu przestępstwa oszustwa na
jego szkodę, jak również w fakcie, że prokuratura prowadzi postępowanie w tej spra‐
wie przeciwko wskazanej przez pozwanego osobie. Na marginesie należy zauważyć,
że także w ramach toczących się przed tutejszym sądem postępowań o zapłatę
sygn. akt I C 1/19 i I C 482/19, gdzie E. M. także występował w charakterze pozwa‐
nego, i gdzie doszło do zaciągnięcia na jego imię i nazwisko zobowiązań finanso‐
wych w takich samych okolicznościach, co w ramach niniejszego postępowania, rów‐
nież zapadły prawomocne wyroki oddalające powództwo. W ocenie sądu okoliczno‐
ści zawarcia umowy z powodem, gdzie tożsame jest pierwsze imię i nazwisko po‐
życzkobiorcy oraz jego numer PESEL, zaś istnieje rozbieżność co do pozostałych da‐
nych wynikających z treści dowodu osobistego pozwanego tj. serii i numeru tego do‐
kumentu, adresu zamieszkania, przy uwzględnieniu faktu prowadzenia procesu kar‐
nego w stosunku do osoby, która miała podszyć się pod pozwanego, celem zawiera‐
nia na odległość umów i zaciągania zobowiązań finansowych w różnych instytu‐
cjach, wskazują jednoznacznie, iż to nie pozwany zawarł z poprzednikiem prawnym
powoda umowę pożyczki nr (…)”;
wyrok Sądu Rejonowego w Puławach z 7 kwietnia 2022 r. w sprawie o sygn. akt I C
475/19, w której Sąd jednoznacznie przyznał, iż „(…) dowodu pozwalającego na we‐
ryfikację pozwanego jako strony przedmiotowej umowy nie stanowi samo wskazanie
jego danych osobowych: imienia nazwiska, numeru PESEL, a także serii i numeru
dowodu osobistego w treści umowy – w szczególności w sytuacji, gdy pożyczka za‐
wierana jest za pośrednictwem platformy internetowej, a więc co oczywiste, pożycz‐
kodawca nie ma możliwości niejako bezpośredniej weryfikacji tożsamości drugiej
strony, a sama umowa nie zostaje potwierdzona podpisem pożyczkobiorcy”.

Trzeba mieć także na uwadze, że prawidłowe wykonanie przez Administratora jego obo‐
wiązku wynikającego z art. 34 ust. 1 rozporządzenia 2016/679, związane m.in. z koniecz‐
nością przekazania bez zbędnej zwłoki w ramach zawiadomienia o naruszeniu ochrony
danych osobowych wszystkich wymaganych informacji, stosownie do art. 34 ust. 2 w
związku z art. 33 ust. 3 rozporządzenia 2016/679, nie może być uzależniane od zaistnie‐
nia naruszenia praw lub wolności tej osoby w wyniku materializacji możliwych negatyw‐

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 10 z 12

nych konsekwencji naruszenia (por. wyroki Wojewódzkiego Sądu Administracyjnego w
Warszawie z 22 września 2021 r., sygn. II SA/Wa 791/21, z 1 lipca 2022 r., sygn. akt II SA/
Wa 4143/21, z 31 sierpnia 2022 r., sygn. akt II SA/Wa 2993/21, z 15 listopada 2022 r.,
sygn. akt II SA/Wa 546/22 i z 26 kwietnia 2023 r., sygn. akt II SA/Wa 1272/22).
Warto podkreślić, że dokonując oceny pod kątem ryzyka naruszenia praw lub wolności
osób fizycznych, od której uzależnione jest zawiadomienie o naruszeniu osób, których
dane dotyczą, należy łącznie uwzględnić czynnik prawdopodobieństwa i wagę potencjal‐
nych negatywnych skutków. Wysoki poziom któregokolwiek z tych czynników ma wpływ
na wysokość ogólnej oceny, od której uzależnione jest wypełnienie obowiązków określo‐
nych w art. 34 ust. 1 rozporządzenia 2016/679. Mając na uwadze, że ze względu na za‐
kres ujawnionych danych osobowych w analizowanym przypadku wystąpiła możliwość
zmaterializowania się poważnych negatywnych konsekwencji dla osoby, której dane do‐
tyczą (jak wyżej wykazano), to wagę potencjalnego wpływu na prawa lub wolności osób
fizycznych należy uznać za wysoką. Jednocześnie prawdopodobieństwo wystąpienia wy‐
sokiego ryzyka w następstwie przedmiotowego naruszenia nie jest małe i nie zostało wy‐
eliminowane. Tym samym stwierdzić należy, że w związku z przedmiotowym narusze‐
niem wystąpiło wysokie ryzyko naruszenia praw lub wolności osoby, której dane dotyczą,
co w konsekwencji determinuje obowiązek zawiadomienia o naruszeniu osoby, której
dane dotyczą.
W Wytycznych 9/2022 EROD wskazując czynniki, które należy wziąć pod uwagę przy
ocenie ryzyka, odsyła do motywów 75 i 76 rozporządzenia 2016/679, które sugerują, że
administrator powinien uwzględnić zarówno prawdopodobieństwo wystąpienia, jak i po‐
wagę zagrożenia praw lub wolności osoby, której dane dotyczą. W przypadku naruszenia
ochrony danych osobowych administrator powinien skupić swoją uwagę na wynikającym
z faktu naruszenia ryzyku wpływu naruszenia na osobę fizyczną. Zatem, oceniając ryzy‐
ko dla osoby fizycznej powstałe w wyniku naruszenia ochrony danych osobowych, admi‐
nistrator powinien wziąć pod uwagę konkretne okoliczności naruszenia, w tym dotkli‐
wość potencjalnego wpływu oraz prawdopodobieństwo jego wystąpienia. W związku z
powyższym, przy ocenie ryzyka, EROD zaleca uwzględnienie takich kryteriów, jak: rodzaj
naruszenia, charakter, wrażliwość i ilość danych osobowych, a także łatwość identyfika‐
cji, ponieważ mogą one mieć wpływ na poziom ryzyka dla osób fizycznych. Ryzyko naru‐
szenia praw i wolności osoby fizycznej zgodnie z Wytycznymi 9/2022 będzie większe,
gdy konsekwencje naruszenia są poważniejsze, jak również wtedy, gdy wzrasta
prawdopodobieństwo ich wystąpienia.
Odnosząc powyższe do przedmiotowej sprawy wskazać należy, iż z uwagi na zakres da‐
nych osobowych objętych naruszeniem ochrony danych osobowych zgłoszonym przez
Administratora organowi nadzorczemu, powodujący wystąpienie wysokiego ryzyka naru‐
szenia praw lub wolności osób fizycznych, był on zobowiązany do zawiadomienia bez
zbędnej zwłoki osoby, której dane dotyczą, o naruszeniu ochrony danych osobowych,
stosownie do wymogu wynikającego z art. 34 ust. 1 i 2 rozporządzenia 2016/679, czego
nie uczynił. Przedłożone bowiem przez Administratora w załączeniu do pism z 6 marca i

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 11 z 12

17 czerwca 2024 r. zrzuty ekranu z wiadomościami e-mail skierowanymi do ww. osoby
nie zawierały żadnego z elementów wymaganych tymi przepisami rozporządzenia
2016/679. Prawidłowe zawiadomienie tej osoby o naruszeniu ochrony danych osobo‐
wych nastąpiło dopiero 14 listopada 2024 r. (data nadania pisma), a więc już po wszczę‐
ciu przez Prezesa UODO postępowania administracyjnego w tej sprawie i po ponad 3 la‐
tach od wystąpienia tego naruszenia. Nie sposób zatem przyjąć, że Administrator zawia‐
domił osobę, której dane dotyczą, o naruszeniu ochrony jej danych osobowych bez zbęd‐
nej zwłoki, co przesądza naruszeniu przez niego art. 34 ust. 1 i 2 rozporządzenia
2016/679.
Stosując przepisy rozporządzenia 2016/679 należy mieć na uwadze cel tego rozporzą‐
dzenia (wyrażony w art. 1 ust. 2), którym jest ochrona podstawowych praw i wolności
osób fizycznych, w szczególności ich prawa do ochrony danych osobowych. Z kolei
ochrona osób fizycznych w związku z przetwarzaniem danych osobowych jest jednym z
praw podstawowych (zdanie pierwsze motywu 1 preambuły). W przypadku jakichkolwiek
wątpliwości np. co do wykonania obowiązków przez administratorów - w tym również w
sytuacji, gdy doszło do naruszenia ochrony danych osobowych - należy w pierwszej
kolejności brać pod uwagę te wartości.
Podkreślić należy, że zawiadamiając bez zbędnej zwłoki podmiot danych, administrator
umożliwia mu podjęcie niezbędnych działań zapobiegawczych w celu ochrony praw lub
wolności przed negatywnymi skutkami naruszenia. Art. 34 ust. 1 i 2 rozporządzenia
2016/679 ma na celu nie tylko zapewnienie możliwie najskuteczniejszej ochrony podsta‐
wowych praw lub wolności podmiotów danych, ale także realizację zasady przejrzystości,
która wynika z art. 5 ust. 1 lit. a) rozporządzenia 2016/679 (por. W. Chomiczewski [w:]
RODO. Ogólne rozporządzenie o ochronie danych. Komentarz. red. E. Bielak-Jomaa, D.
Lubasz, Warszawa 2018). Właściwe wywiązanie się z obowiązku określonego w art. 34
rozporządzenia 2016/679 ma zapewnić osobie, której dane dotyczą, szybką i przejrzystą
informację o naruszeniu ochrony jej danych osobowych wraz z opisem m.in. środków,
które może ona podjąć w celu zminimalizowania jego ewentualnych negatywnych skut‐
ków. Postępując zgodnie z prawem i wykazując dbałość o interesy osoby, której dane do‐
tyczą, Administrator powinien był bez zbędnej zwłoki zapewnić tej osobie możliwość jak
najlepszej ochrony jej danych osobowych.

II. Uzasadnienie udzielenia upomnienia.
Na podstawie art. 58 ust. 2 lit. b) rozporządzenia 2016/679, zgodnie z którym każdemu
organowi nadzorczemu przysługuje w zakresie prowadzonych postępowań uprawnienie
do udzielania upomnienia administratorowi lub podmiotowi przetwarzającemu, w przy‐
padku naruszenia przepisów niniejszego rozporządzenia przez operacje przetwarzania,

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

Decyzja DKN.5131.15.2024

Strona 12 z 12

Prezes UODO uznał za uzasadnione udzielenie Administratorowi upomnienia w zakresie
stwierdzonego naruszenia przepisów art. 34 ust. 1 i 2 rozporządzenia 2016/679.
Motyw 148 rozporządzenia 2016/679 stanowi, że aby egzekwowanie przepisów rozporzą‐
dzenia było skuteczniejsze, należy za jego naruszenie nakładać sankcje, w tym admini‐
stracyjne kary pieniężne – oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte dla zminimalizowania szkody, na stopień odpowiedzialno‐
ści lub wszelkie mające znaczenie wcześniejsze naruszenia, na sposób, w jaki organ nad‐
zorczy dowiedział się o naruszeniu, na przestrzeganie środków nałożonych na admini‐
stratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.
Prezes UODO uznał, że w ustalonych okolicznościach niniejszej sprawy udzielenie Admi‐
nistratorowi upomnienia w zakresie stwierdzonego naruszenia przepisów art. 34 ust. 1 i
2 rozporządzenia 2016/679 jest środkiem wystarczającym. Brak zawiadomienia osoby,
której dane naruszono, jest bowiem jednorazowym zdarzeniem, a zatem nie mamy do
czynienia z systematycznym działaniem lub zaniechaniem, które stanowiłoby poważne
zagrożenie dla praw lub wolności osób, których dane osobowe są przetwarzane przez
Administratora. Ponadto, Administrator finalnie zrealizował obowiązek zawiadomienia
osoby, której dane dotyczą, o naruszeniu ochrony jej danych osobowych, przekazując jej
wszystkie informacje określone ww. przepisami rozporządzenia 2016/679. Jednocześnie
udzielenie upomnienia w ocenie Prezesa UODO zapewni także, aby w przyszłości podob‐
ne zdarzenia nie miały miejsca. Niemniej jednak, gdyby podobne zdarzenie powtórzyło
się w przyszłości, każde upomnienie wydane przez Prezesa UODO wobec Administratora
będzie brane pod uwagę przy ocenie przesłanek ewentualnego wymierzenia administra‐
cyjnej kary pieniężnej, zgodnie z zasadami określonymi w art. 83 ust. 2 rozporządzenia
2016/679.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

[1] Wytyczne 9/2022 dotyczące zgłoszenia naruszenia ochrony danych osobowych na
podstawie RODO Wersja 2.0. przyjęte 28 marca 2023 r.
[2] Wytyczne Europejskiej Rady Ochrony Danych 01/2021 w sprawie przykładów doty‐
czących powiadomienia o naruszeniu danych osobowych przyjęte w dniu 14 grudnia
2021 r., wersja 2.0 (dalej „Wytyczne 01/2021”).
[3] https://www.zbp.pl/getmedia/9e009ac5-d5bb-4d22-80fd-bf70a4457b71/
infodok-2024-07-09-wydanie-59;
[4] https://www.zbp.pl/getmedia/6fdef6c1-3d63-43f6-a992-179a333455c7/infodok422;

https://uodo.neurodoc.pl/document/urn:ndoc:gov:pl:uodo:2024:dkn_5131_15/content

2025-09-03 13:21

