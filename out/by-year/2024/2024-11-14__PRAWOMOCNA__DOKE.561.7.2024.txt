Warszawa, 14 listopada 2024
PRAWOMOCNA

Decyzja
DOKE.561.7.2024

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. 2024 r., poz. 572) w związku z art. 7 ust. 1 i 2 oraz art. 60
ustawy z dnia 10 maja 2018 r. o ochronie danych osobowych (Dz. U. z 2019 r., poz.
1781) oraz na oraz na podstawie art. 57 ust. 1 lit. a) i lit. h), art. 58 ust. 2 lit. b) w
związku z art. 31 oraz art. 58 ust. 1 lit. a) i lit. e) rozporządzenia Parlamentu Europejskie‐
go i Rady UE 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych)
(Dz. Urz. UE L 119 z 4 maja 2016 r., str. 1, ze zmianami ogłoszonymi w Dz. Urz. UE L 127
z 23 maja 2018 r., str. 2, oraz w Dz. Urz. UE L 74 z 4 marca 2021 r., str. 35), dalej jako:
„rozporządzenie 2016/679”,
po przeprowadzeniu postępowania administracyjnego w przedmiocie nałożenia admini‐
stracyjnej kary pieniężnej na Samodzielny Publiczny Zakład Opieki Zdrowotnej w R. z
siedzibą w R. przy ul. (…), Prezes Urzędu Ochrony Danych Osobowych
udziela upomnienia Samodzielnemu Publicznemu Zakładowi Opieki Zdrowotnej w R. z
siedzibą w R. przy ul. (…) za naruszenie przepisów art. 31 oraz art. 58 ust. 1 lit. a) i lit. e)
rozporządzenia 2016/679, polegające na braku współpracy z Prezesem Urzędu Ochrony
Danych Osobowych w ramach wykonywania przez niego jego zadań oraz niezapewnieniu
Prezesowi Urzędu Ochrony Danych Osobowych dostępu do danych osobowych i informa‐
cji niezbędnych do realizacji jego zadań w postępowaniu o sygn. (…).

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 2 z 8

Uzasadnienie

Stan faktyczny
Do Prezesa Urzędu Ochrony Danych Osobowych (dalej jako: „Prezes UODO”) w dniu 31
sierpnia 2023 r. wpłynęło wstępne zgłoszenie naruszenia ochrony danych osobowych do‐
konane przez Samodzielny Publiczny Zakład Opieki Zdrowotnej w R. z siedzibą w R. przy
ul. (…) (dalej jako: „Administrator” lub „SP ZOZ”). Zgodnie z treścią zgłoszenia narusze‐
nie polegało na omyłkowym załączeniu plików zawierających dane osobowe (…) zatrud‐
nionych na podstawie (…) w SP ZOZ w pakiecie instalacyjnym systemu, którego dostaw‐
cą jest S. S.A. z siedzibą w W. (podmiot przetwarzający). Wyjaśnienie tej kwestii wyma‐
gało podjęcia dodatkowych działań, w szczególności pozyskania informacji o celach wy‐
korzystywania systemu dostarczonego przez S. S.A., kategorii danych przetwarzanych w
tym systemie, ilości osób w nim przetwarzanych, informacji, czy system ten jest użytko‐
wany do chwili obecnej oraz czy Administrator uzyskał od S. S.A. precyzyjne informacje
na temat konkretnych plików lub danych osobowych, które na skutek niezamierzonego
pobierania do pakietu instalacyjnego systemu, zostały następnie ujawnione na rzecz
podmiotu trzeciego (innego użytkownika systemu). W związku z tym, Prezes UODO trzy‐
krotnie zwracał się do Administratora – pismami z: 12 października 2023 r., 21 listopada
2023 r., 10 stycznia 2024 r. z żądaniem złożenia wyjaśnień w ww. zakresie. Ww. pisma,
wysłane na adres siedziby Administratora ujawniony w Rejestrze Stowarzyszeń, Innych
Organizacji Społecznych i Zawodowych, Fundacji oraz Samodzielnych Publicznych Zakła‐
dów Opieki Zdrowotnej (tj. ul. (…), R.), zostały odebrane przez adresata – odpowiednio:
19 października 2023 r., 24 listopada 2023 r., 15 stycznia 2024 r.
Na wezwania organu nadzorczego zawarte w pismach z: 12 października 2023 r., 21 li‐
stopada 2023 r. oraz 10 stycznia 2024 r. Administrator wprawdzie złożył wyjaśnienia
pismami, które wpłynęły do Urzędu Ochrony Danych Osobowych (dalej jako „UODO”) 3
listopada 2023 r. oraz 26 lutego 2024 r., jednakże wyjaśnienia te nie pozwoliły organowi
nadzorczemu na wszechstronną ocenę zgłoszonego incydentu. Uwzględniając otrzymane
informacje oraz potrzebę dokonania wszechstronnej oceny zgłoszonego incydentu, Pre‐
zes UODO ponownie – pismami z 16 kwietnia 2024 r. i z 18 czerwca 2024 r. – zwrócił się
do Administratora z żądaniem podjęcie stosownych działań mających na celu:
1) ponowne i prawidłowe zawiadomienie osoby, której dane dotyczą o naruszeniu
ochrony jej danych osobowych,
2)

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

3)
4)

Strona 3 z 8

wskazanie imienia i nazwiska oraz danych kontaktowych inspektora ochrony danych
lub oznaczenie innego punktu kontaktowego, od którego można uzyskać więcej in‐
formacji,
przekazanie tej osobie szczegółowych informacji dotyczących opisu możliwych
konsekwencji naruszenia ochrony danych osobowych,
wyeliminowanie podobnych nieprawidłowości w przyszłości.

Wezwania te, skierowane na adres rejestrowy Administratora, zostały odebrane przez
niego – odpowiednio: 19 kwietnia 2024 r. oraz 25 czerwca 2024 r. Mimo odbioru kore‐
spondencji Administrator nie przedstawił żadnych wyjaśnień umożliwiających organowi
dalsze procedowanie w sprawie, a także nie uzasadnił w żaden sposób zaistniałego po
jego stronie zaniechania.
Każde z ww. skierowanych do Administratora pism Prezesa UODO zawierało pouczenie o
tym, że brak złożenia wyjaśnień w żądanym przez organ nadzorczy zakresie może skut‐
kować nałożeniem na Administratora administracyjnej kary pieniężnej zgodnie z art. 83
ust. 5 lit. e) rozporządzenia 2016/679.
Powyższe okoliczności stanu faktycznego Prezes UODO ustalił na podstawie całokształtu
korespondencji urzędowej, wystosowanej przez Prezesa UODO do Administratora, znaj‐
dującej się w aktach postępowania o sygn. (…).Korespondencja ta odzwierciedla cało‐
kształt prób uzyskania przez Prezesa UODO dostępu do danych osobowych i informacji
niezbędnych do realizacji jego zadań – to jest do rozpatrzenia sprawy o sygn. (…).Z dru‐
giej zaś strony, stanowi bezpośredni dowód braku współpracy Administratora z Prezesem
UODO w ramach wykonywania przez niego jego zadań.

Postępowanie
W związku z nieudzieleniem przez Administratora wyczerpujących informacji niezbęd‐
nych do zbadania sprawy o sygn. (…), Prezes UODO wszczął z urzędu – na podstawie art.
83 ust. 5 lit. e) rozporządzenia 2016/679 – niniejsze postępowanie administracyjne o
sygn. DOKE.561.7.2024, w przedmiocie nałożenia na Administratora administracyjnej
kary pieniężnej, w związku z naruszeniem art. 31 oraz art. 58 ust. 1 lit. a) i lit. e) rozpo‐
rządzenia 2016/679. O wszczęciu postępowania Administrator został poinformowany pi‐
smem z 01 października 2024 r. (sygn. DOKE.561.7.2024), doręczonym Administratorowi
3 października 2024 r. Pismem tym, Administrator został poinformowany, że okoliczność
złożenia wyczerpujących wyjaśnień, o które Prezes UODO uprzednio zwracał się do niego
w postępowaniu o sygn. (…), może wpłynąć łagodząco na wymiar wymierzonej w niniej‐
szym postępowaniu administracyjnej kary pieniężnej bądź spowodować odstąpienie od
jej nałożenia.

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 4 z 8

W odpowiedzi na informację o wszczęciu przez Prezesa UODO postępowania w przed‐
miocie nałożenia administracyjnej kary pieniężnej – pismem z 17 października 2024 r.
oraz pismem z 30 października 2024 r. – pełnomocnik Administratora (pełnomocnictwo w
aktach sprawy o sygn. DOKE.561.7.2024) uzupełnił złożone wcześniej wyjaśnienia, m.in.
o informację o ponownym zawiadomieniu osoby, której dane dotyczą o naruszeniu jej
danych osobowych. Osoba ta zawiadomiona została o naruszeniu jej danych osobowych
pismem z 18 kwietnia 2024 r., które doręczone zostało jej osobiście na spotkaniu w SP
ZOZ. Dodatkowo inspektor ochrony danych osobowych obecny na tym spotkaniu wytłu‐
maczył osobie, której dane zostały naruszone na czym polegało naruszenie jej danych
osobowych, wskazał potencjalne zagrożenia wynikające z naruszenia, a także jakie kroki
należy podjąć w celu zabezpieczenia się przed negatywnymi skutkami tego incydentu.
Ponadto, pełnomocnik Administratora złożył dodatkowe wyjaśnienia dotyczące m.in.
podstawy współpracy SP ZOZ z S. S.A. z siedzibą w W. (podmiot przetwarzający), tj.
dostawcą systemu, którego naruszenie dotyczyło.
W kwestii naruszenia art. 31 oraz art. 58 ust. 1 lit. a) i lit. e) rozporządzenia 2016/679,
pełnomocnik Administratora oświadczył, że brak właściwej współpracy z Prezesem
UODO, spowodowany był jedynie względami technicznymi, które zaistniały w SP ZOZ.
Pełnomocnik SP ZOZ przygotowujący treść odpowiedzi na wezwania Prezesa UODO z 16
kwietnia 2024 r. oraz z 18 czerwca 2024 r. przesłał je drogą elektroniczną (e-mail) na
skrzynkę odbiorczą Administratora w postaci pliku. Filtr ochronny stosowany przez pełno‐
mocnika spowodował, że Microsoft Outlook zablokował do niego dostęp jako potencjalnie
niebezpiecznego. Administrator ma świadomość, że ww. okoliczność nie stanowi wytłu‐
maczenia „bierności” SP ZOZ na wezwania Prezesa UODO ale pokazuje, że w zachowa‐
niu Administratora nie zaistniał świadomy i celowy brak woli współpracy w zapewnieniu
organowi nadzorczemu dostępu do wszelkich informacji niezbędnych do rozstrzygnięcia
sprawy. Administrator wyjaśnił także, że w odpowiedzi na wezwanie Prezesa UODO z 16
kwietnia 2024 r. (sygn. (…)) nakazujące ponowne zawiadomienie osoby, której dane do‐
tyczą, o naruszeniu ochrony jej danych osobowych zostało niezwłocznie przez SP ZOZ
wykonane (dowód: pismo z 18 kwietnia 2024 r. doręczone osobie, której dane dotyczą, o
naruszeniu ochrony jej danych osobowych). Oznacza to, że Administrator poprzez ww.
zachowanie przejawiał wolę wywiązania się z ciążących na nim obowiązków. Administra‐
tor ma świadomość, że niezłożenie wyjaśnień Prezesowi UODO na wezwanie z 16 kwiet‐
nia 2024 r. oraz z 18 czerwca 2024 r. we wskazanym przez niego terminie stanowi naru‐
szenie art. 31 rozporządzenia 2016/679. Jednak podjęta przez niego współpraca wyklu‐
cza lekceważący stosunek do prowadzonego przez organ ochrony danych postępowania
(sygn. (…)). Obecnie SP ZOZ udzielił Prezesowi UODO odpowiedzi na wszystkie wezwa‐
nia do niego skierowane. W związku z tym, że Administrator podjął współpracę z orga‐
nem nadzorczym poprzez udzielenie odpowiedzi na wszystkie ww. wezwania, wyrażając
czynny żal wniósł prośbę do Prezesa UODO o odstąpienie od nałożenia na niego admini‐
stracyjnej kary pieniężnej za uchybienie obowiązkom wynikającym z art. 31 oraz art. 58
ust. 1 lit. a) i lit. e) rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 5 z 8

Po zapoznaniu się z całością materiału dowodowego zebranego w sprawie, Prezes
Urzędu Ochrony Danych Osobowych zważył, co następuje.

Przepisy prawne
Zgodnie z art. 57 ust. 1 lit. a) rozporządzenia 2016/679, Prezes UODO, jako organ nad‐
zorczy w rozumieniu art. 51 rozporządzenia 2016/679, na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
m. in. prowadzi postępowania w sprawie stosowania niniejszego rozporządzenia, w tym
na podstawie informacji otrzymanych od innego organu nadzorczego lub innego organu
publicznego (art. 57 ust. 1 lit. h) rozporządzenia 2016/679).
Dla umożliwienia realizacji tak określonych zadań Prezesowi UODO przysługuje szereg
określonych w art. 58 ust. 1 rozporządzenia 2016/679 uprawnień w zakresie prowadzo‐
nych postępowań, w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji jego zadań
(art. 58 ust. 1 lit. a) rozporządzenia 2016/679) oraz uprawnienie do uzyskania od admini‐
stratora i podmiotu przetwarzającego dostępu do wszelkich danych osobowych i wszel‐
kich informacji niezbędnych do realizacji jego zadań (art. 58 ust. 1 lit. e) rozporządzenia
2016/679).
Naruszenie przepisów rozporządzenia 2016/679, polegające na niezapewnieniu przez or‐
gan publiczny będący administratorem lub podmiotem przetwarzającym dostępu do da‐
nych i informacji, o których mowa powyżej, skutkującym naruszeniem uprawnień organu
określonych w art. 58 ust. 1 rozporządzenia 2016/679 (w tym uprawnień do uzyskania
danych osobowych i informacji niezbędnych do realizacji jego zadań oraz do uzyskania
dostępu do pomieszczeń, sprzętu i środków służących do przetwarzania danych), podle‐
gać zaś może – zgodnie z art. 83 ust. 5 lit e) in fine rozporządzenia 2016/679 w związku
z art. 102 ust. 1 i 3 ustawy z dnia 10 maja 2018 r. o ochronie danych osobowych (Dz. U.
z 2019 r. poz. 1781), zwanej dalej „u.o.d.o.” – administracyjnej karze pieniężnej w wyso‐
kości do 100 000 złotych. Wskazać należy ponadto, że administrator i podmiot przetwa‐
rzający obowiązani są współpracować z organem nadzorczym w ramach wykonywania
przez niego zadań, o czym stanowi art. 31 rozporządzenia 2016/679. Niewywiązanie się
z tego obowiązku również zagrożone jest - zgodnie z art. 83 ust. 4 lit. a) rozporządzenia
2016/679 w związku z art. 102 ust. 1 i 3 u.o.d.o. – administracyjną karą pieniężną w
wysokości do 100 000 złotych.
Prezesowi UODO przysługuje ponadto szereg określonych w art. 58 ust. 2 rozporządzenia
2016/679 uprawnień naprawczych, w tym prawo udzielenia upomnienia administratoro‐
wi lub podmiotowi przetwarzającemu w przypadku naruszenia przepisów rozporządzenia
2016/679 przez operacje przetwarzania. Zgodnie z motywem 148 rozporządzenia

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 6 z 8

2016/679, aby egzekwowanie jego przepisów było skuteczniejsze, należy za jego naru‐
szenie nakładać sankcje, w tym administracyjne kary pieniężne – oprócz lub zamiast od‐
powiednich środków nakładanych na mocy rozporządzenia 2016/679 przez organ nad‐
zorczy. Jeżeli naruszenie jest niewielkie, karę pieniężną można zastąpić upomnieniem.
Powinno się jednak zwrócić uwagę na charakter, wagę oraz czas trwania naruszenia, na
to, czy naruszenie nie było umyślne, na działania podjęte przez administratora dla zmini‐
malizowania szkody, na stopień odpowiedzialności lub wszelkie mające znaczenie wcze‐
śniejsze naruszenia, na sposób, w jaki organ nadzorczy dowiedział się o naruszeniu, na
przestrzeganie środków nałożonych na administratora lub podmiot przetwarzający, na
stosowanie kodeksów postępowania oraz wszelkie inne czynniki obciążające lub łagodzą‐
ce.
Stosownie do art. 60 u.o.d.o. postępowanie w sprawie naruszenia przepisów o ochronie
danych osobowych jest prowadzone przez Prezesa UODO. Z kolei art. 7 ust. 1 u.o.d.o.
stanowi, że w sprawach nieuregulowanych w tej ustawie do postępowań administracyj‐
nych przed Prezesem UODO (w tym w postępowaniach w przedmiocie nałożenia admini‐
stracyjnej kary pieniężnej, o których mowa w Rozdziale 11 u.o.d.o.) stosuje się przepisy
ustawy z dnia 14 czerwca 1960 r. Kodeks postępowania administracyjnego (Dz. U. 2024
r., poz. 572), zwanej dalej: „k.p.a.”. Zgodnie z art. 7 ust. 2 u.o.d.o. postępowania te są
postępowaniami jednoinstancyjnymi.

Ocena prawna
Odnosząc przytoczone powyżej przepisy rozporządzenia 2016/679 do ustalonego w ni‐
niejszej sprawie stanu faktycznego stwierdzić należy, że Administrator, jako strona po‐
stępowania o sygn. (…), poprzez brak udzielenia merytorycznej odpowiedzi na wezwania
(pisma z 16 kwietnia 2024 r. i z 18 czerwca 2024 r.) Prezesa UODO do złożenia wyjaśnień
naruszył obowiązek współpracy z organem nadzorczym oraz obowiązek zapewnienia Pre‐
zesowi UODO dostępu do informacji niezbędnych do realizacji jego zadań – wynikające z
art. 31 oraz 58 ust. 1. lit. a) i lit. e) rozporządzenia 2016/679.
Uniemożliwianie uzyskania dostępu do wszystkich informacji, których Prezes UODO żądał
od Administratora, a które niewątpliwie były w jego posiadaniu, stało na przeszkodzie
wnikliwemu rozpatrzeniu sprawy i skutkowało nieuzasadnionym przedłużaniem postępo‐
wania, co stoi z kolei w sprzeczności z podstawowymi zasadami rządzącymi postępowa‐
niem administracyjnym – określonymi w art. 12 ust. 1 k.p.a. zasadami wnikliwości i
szybkości postępowania.
W toku postępowania o sygn. (…) Prezes UODO kilkakrotnie wzywał Administratora do
przedłożenia informacji niezbędnych do dokonania oceny zgłoszonego naruszenia. Pierw‐
sze trzy pisma spośród wystosowanych do Administratora pism, doręczone mu odpo‐
wiednio w dniach: 19października 2023 r., 24 listopada 2023 r. oraz 15 stycznia 2024 r.,

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 7 z 8

zawierały wezwanie do złożenia wyjaśnień dotyczących wstępnego zgłoszenia narusze‐
nia ochrony danych osobowych. Administrator wprawdzie złożył wyjaśnienia pismami,
które wpłynęły do UODO 3 listopada 2023 r. oraz 26 lutego 2024 r., jednakże wyjaśnienia
te nie pozwoliły organowi nadzorczemu na wszechstronną ocenę zgłoszonego incydentu.
Kolejnymi dwoma pismami: z 16 kwietnia 2024 r. i z 18 czerwca 2024 r. wystosowanymi
w sprawie Prezes UODO zwrócił się do Administratora z żądaniem uzupełnienia złożo‐
nych wyjaśnień. Pisma te – doręczone Administratorowi odpowiednio 19 kwietnia 2024 r.
oraz 25 czerwca 2024 r. – pozostały bez żadnej reakcji z jego strony. Okoliczność dorę‐
czenia ww. korespondencji uzasadnia przekonanie, że Administrator miał obiektywną
możliwość zapoznania się z treścią kierowanych do niego pism oraz udzielenia na nie od‐
powiedzi w zakreślonym przez organ nadzorczy terminie. Opisywane zaniechanie Admi‐
nistratora, bezsporne wobec zgromadzonego w niniejszej sprawie materiału dowodowe‐
go, spowodowało konieczność wszczęcia niniejszego postępowania w przedmiocie nało‐
żenia administracyjnej kary pieniężnej. Dopiero bezpośredni kontakt telefoniczny zaini‐
cjowany przez pracownika UODO spowodował, że Administrator wznowił współpracę z
Prezesem UODO i pismem z 17października 2024 r. oraz pismem z 30 października 2024
r. pełnomocnik Administratora udzielił żądanych wyjaśnień – co pozwoliło Prezesowi
UODO na dalsze prowadzenie czynności w ww.sprawie.
Uwzględniając powyższe ustalenia nie budzi wątpliwości fakt, że Administrator swoim za‐
chowaniem dopuścił się naruszenia przepisów rozporządzenia 2016/679. Przedstawione
przez pełnomocnika Administratora uzasadnienie braku odpowiedzi na wezwania Preze‐
sa UODO, choć wiarygodne oraz mające istotny wpływ na ocenę zachowania Administra‐
tora w kontekście wyboru zastosowanej wobec niego w niniejszym postępowaniu sankcji,
nie zdejmuje bowiem z niego odpowiedzialności za stwierdzone zaniechanie. Wynika to z
faktu, że na Administratorze spoczywa ciężar zapewnienia takiego obiegu koresponden‐
cji przesyłanej także za pomocą elektronicznej poczty wewnątrz organizacji Administra‐
tora, który zezwoli na efektywne oraz terminowe wywiązywanie się z nałożonych na nie‐
go obowiązków, w tym przypadku udzielenia odpowiedzi na wezwanie Prezesa UODO w
ramach postępowania o sygn. (…).
Mimo oczywistego zaniedbania po stronie Administratora, Prezes UODO stanął na stano‐
wisku, że stwierdzone naruszenie, polegające na braku współpracy z Prezesem UODO w
ramach wykonywania przez niego jego zadań oraz niezapewnieniu Prezesowi UODO do‐
stępu do danych osobowych i informacji niezbędnych do realizacji jego zadań – jakkol‐
wiek wysoce naganne – zostało przez Administratora usunięte niezwłocznie po powzięciu
informacji o niniejszym postepowaniu w przedmiocie nałożenia administracyjnej kary
pieniężnej, tj. z chwilą wpłynięcia do UODO w dniu 17 października 2024 r. oraz 30 paź‐
dziernika 2024 r. kolejnych wyjaśnień Administratora. Składając szczegółowe wyjaśnie‐
nia, Administrator wykazał aktywną postawę oraz gotowość do dalszej współpracy z or‐
ganem nadzorczym, zarówno w niniejszym postępowaniu, jak i w ewentualnych przy‐
szłych postępowaniach wszczętych przez Prezesa UODO, których Administrator byłby
stroną. Prowadzi to do wniosku, że brak odpowiedzi Administratora na wezwania Prezesa
UODO nie wynikał ze złej woli Administratora i nie miał na celu świadomego utrudniania

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

Decyzja DOKE.561.7.2024

Strona 8 z 8

prowadzonego przez organ nadzorczy postępowania. W ocenie Prezesa UODO, samo już
wszczęcie postępowania w przedmiocie nałożenia administracyjnej kary pieniężnej oraz
realna perspektywa wymierzenia kary finansowej stały się dla Administratora wyraźnym
sygnałem tego, iż dalsze uchylanie się od obowiązków nałożonych przepisami rozporzą‐
dzenia 2016/679, nieuchronnie prowadziło będzie do zastosowania wobec niego
najsurowszych, przewidzianych tymi przepisami sankcji.
Mając powyższe na uwadze, Prezes UODO uznał za uzasadnione udzielenie Administrato‐
rowi upomnienia w zakresie stwierdzonego naruszenia art. 31 oraz art. 58 ust. 1 lit. a) i
lit. e) rozporządzenia 2016/679, przyjmując jednocześnie, że w świetle kryteriów określo‐
nych w art. 83 ust. 2 rozporządzenia 2016/679 będzie ono skuteczne i wystarczające.
Należy jednak zauważyć, że w przypadku zaistnienia podobnego zdarzenia w przyszłości,
każde upomnienie wydane przez Prezesa UODO wobec Administratora będzie uwzględ‐
nione przy ocenie przesłanek warunkujących zasadność wymierzenia kary administracyj‐
nej, zgodnie z zasadami określonymi w art. 83 ust. 2 rozporządzenia 2016/679 i
poczytywane będzie na jego niekorzyść.
W tym stanie faktycznym i prawnym Prezes UODO rozstrzygnął jak w sentencji niniejszej
decyzji.

https://uodo.neurodoc.pl/document/urn:ndoc:gov:pl:uodo:2024:doke_561_7/content

2025-09-03 13:21

