Warszawa, 30 sierpnia 2024
PRAWOMOCNA

Decyzja
DOKE.561.4.2024

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (t.j. Dz. U. z 2024 r. poz. 572) w związku z art. 7 ust. 1 i 2, art. 60, art.
101, art. 101a ust. 2 oraz art. 103 ustawy z dnia 10 maja 2018 r. o ochronie danych
osobowych (Dz. U. z 2019 r., poz. 1781 t.j.) oraz na podstawie art. 57 ust. 1 lit. a) i h),
art. 58 ust. 2 lit. i), art. 83 ust. 1-3, art. 83 ust. 4 lit. a) w związku z art. 31 oraz art. 83
ust. 5 lit. e) w związku z art. 58 ust. 1 lit. a) i e) Rozporządzenia Parlamentu Europejskie‐
go i Rady UE 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych)
(Dz. Urz. UE L 119 z 04.05.2016, str. 1, ze zmianami ogłoszonymi w Dz. Urz. UE L 127 z
23.05.2018, str. 2, oraz w Dz. Urz. UE L 74 z 04.03.2021, str. 35, zwanego dalej „Rozpo‐
rządzeniem 2016/679”),
po przeprowadzeniu wszczętego z urzędu postępowania administracyjnego w przedmio‐
cie nałożenia administracyjnej kary pieniężnej na Panią A. K. prowadzącą działalność go‐
spodarczą pod firmą B. w M. przy ul. (…), Prezes Urzędu Ochrony Danych Osobowych,
stwierdzając naruszenie przez Panią A. K. prowadzącą działalność gospodarczą pod firmą
B. w M. przy ul. (…) przepisów art. 31 oraz art. 58 ust. 1 lit. a) i e) Rozporządzenia
2016/679, polegające na braku współpracy z Prezesem Urzędu Ochrony Danych Osobo‐
wych w ramach wykonywania przez niego jego zadań oraz na niezapewnieniu Prezesowi
Urzędu Ochrony Danych Osobowych dostępu do danych osobowych i informacji
niezbędnych do realizacji jego zadań,
nakłada na Panią A. K., prowadzącą działalność gospodarczą pod firmą B. w M. przy ul.
(…), administracyjną karę pieniężną w kwocie 19 644 PLN (słownie: dziewiętnaści
tysięcy sześćset czterdzieści cztery złote).

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 2 z 14

Uzasadnienie

Stan faktyczny
Do Prezesa Urzędu Ochrony Danych Osobowych (zwanego dalej: „Prezesem UODO” lub
„organem”) wpłynęła skarga Pana W. D., zam. w C. przy ul. (…) (zwanego dalej: „Skarżą‐
cym”) na nieprawidłowości w procesie przetwarzania danych osobowych przez K. Sp. z
o.o. Sp. k. z siedzibą we W. przy ul. (…). W toku postępowania Prezes UODO dokonał
ustaleń, iż administratorem danych osobowych Skarżącego jest Pani A. K. prowadzącą
działalność gospodarczą pod firmą B. w M. przy ul. (…) (zwaną dalej „Przedsiębiorcą”).
W związku ze skargą Pana W. D. zostało wszczęte postępowanie administracyjne o sygn.
(…). W toku wskazanego postępowania – działając na podstawie art. 58 ust. 1 lit. a) i e)
Rozporządzenia 2016/679 – Prezes UODO pismem z 9 czerwca 2020 r. wezwał Przedsię‐
biorcę do ustosunkowania się do treści skargi oraz do złożenia wyjaśnień w sprawie, w
szczególności do odpowiedzi na następujące pytania:
1) kiedy (proszę wskazać dokładną datę), na jakiej podstawie prawnej (proszę o wska‐
zanie konkretnego przepisu/-ów prawa), w jakim celu i w jakim zakresie (proszę wy‐
mienić kategorie/rodzaje danych) Administrator pozyskał dane osobowe Skarżące‐
go;
2) czy Administrator przetwarza dane osobowe Skarżącego, a jeżeli tak, to w jakim
celu, na jakiej podstawie prawnej (proszę o wskazanie konkretnego przepisu/-ów
prawa), w jakim zakresie oraz do kiedy będą przetwarzane;
3) czy Administrator powierza lub powierzył przetwarzanie danych osobowych Skarżą‐
cego spółce K. Sp. z o.o. Sp. k. z siedzibą we W. przy ul. (…), zwaną dalej „Spółką”, a
jeśli tak to do kiedy, w jakim celu, na jakiej podstawie prawnej oraz w jakiej dacie i
jakie są to dane;
4) czy Administrator posiada umowę powierzenia przetwarzania danych osobowych
zawartą ze Spółką, a jeśli tak to proszę o jej przesłanie;
5) czy Skarżący zwrócił się do Administratora z żądaniem zaprzestania przetwarzania
jego danych osobowych lub usunięcia jego danych osobowych, a jeśli tak, to jaka
była treść żądania, kiedy i w jaki sposób Administrator ustosunkował się do powyż‐
szego;
6) czy Spółka przekazała Administratorowi żądanie Skarżącego zaprzestania przetwa‐
rzania jego danych osobowych, a jeśli tak, to kiedy i w jaki sposób Administrator
ustosunkował się do powyższego.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 3 z 14

Wezwanie skierowane zostało na adres do doręczeń wskazany w Centralnej Ewidencji i
Informacji o Działalności Gospodarczej „CEIDG”, to jest: ul. (…) M. i zostało odebrane
przez Przedsiębiorcę (zgodnie z informacją na zwrotnym potwierdzeniu odbioru ww. we‐
zwania) w dniu 12 czerwca 2020 r. Pomimo odbioru ww. pisma, Przedsiębiorca nie spełnił
żądania organu.
Wobec braku odpowiedzi na wezwanie z 9 czerwca 2020 r., pismami z: 20 października
2020 r., 13 stycznia 2021 r., 23 kwietnia 2021 r. oraz 21 października 2021 r. Prezes
UODO ponownie zwracał do Przedsiębiorcy o ustosunkowanie się do treści skargi i udzie‐
lenie odpowiedzi na pytania zawarte w wezwaniu z 9 czerwca 2020 r. (zob. pkt 2 uzasad‐
nienia). Pisma z 20 października 2020 r., 13 stycznia 2021 r., odebrane zostały bezpo‐
średnio przez Przedsiębiorcę (zgodnie z informacją na zwrotnym potwierdzeniu odbioru
ww. wezwań) odpowiednio: 23 października 2020 r., 19 stycznia 2021 r. Natomiast pisma
z: 23 kwietnia 2021 r., 21 października 2021 r. odebrane zostały przez Pana K. S. (męża
Pani A. K.) (zgodnie z informacją na zwrotnym potwierdzeniu odbioru ww. wezwań), od‐
powiednio 29 kwietnia 2021 r. i 26 października 2021 r. Wezwania te pomimo ich odebra‐
nia do chwili wydania niniejszej decyzji pozostały bez odpowiedzi.
Wprawdzie, pismem (bez oznaczenia daty), które wpłynęło do Urzędu Ochrony Danych
Osobowych 12 listopada 2020 r., udzielone zostały lakoniczne wyjaśnienia ale nie były to
wyjaśnienia Przedsiębiorcy ponieważ ww. pismo podpisane zostało przez osobę nieupo‐
ważnioną do reprezentowania firmy B. Prezes UODO m.in. pismem z 13 stycznia 2021 r.
poinformował Przedsiębiorcę o złożonych wyjaśnieniach przez Pana K. S., który nie jest
upoważniony do reprezentowania Przedsiębiorcy i jeżeli w jego imieniu wyjaśnienia skła‐
da pełnomocnik, należy przesłać opłacone pełnomocnictwo do reprezentowania Przed‐
siębiorcy w niniejszym postępowaniu. Pełnomocnictwo do reprezentowani Przedsiębiorcy
do chwili wydania niniejszej decyzji nie wpłynęło do organu.
Skierowane do Przedsiębiorcy pisma Prezesa UODO z 20 października 2020 r., z 13 stycz‐
nia 2021 r., z 23 kwietnia 2021 r. oraz z 21 października 2021 r. zawierały pouczenie
wskazujące, że brak złożenia wyczerpujących odpowiedzi na wezwania Prezesa UODO, w
związku z brakiem z nim współpracy w ramach wykonywania przez niego swoich zadań
oraz niezapewnienie dostępu do danych osobowych i informacji niezbędnych Prezesowi
UODO do realizacji jego zadań, może skutkować nałożeniem na Przedsiębiorcę – zgodnie
z art. art. 83 ust. 4 lit. a) lub art. 83 ust. 5 lit. e) Rozporządzenia 2016/679 –
administracyjnej kary pieniężnej.
Powyższe okoliczności stanu faktycznego Prezes UODO ustalił na podstawie całokształtu
korespondencji urzędowej, którą Prezes UODO kierował do Przedsiębiorcy, znajdującą się
w aktach sprawy o sygn. (…). Korespondencja ta dokumentuje w sposób pełny i wyczer‐
pujący całokształt prób uzyskania przez Prezesa UODO dostępu do danych osobowych i
informacji potrzebnych do realizacji swoich zadań – w tym przypadku do rozpatrzenia
sprawy o sygn. (…), a z drugiej strony odzwierciedla brak reakcji Przedsiębiorcy na
żądania Prezesa UODO w tym postępowaniu administracyjnym.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 4 z 14

Postępowanie
W związku z nieudzieleniem przez Przedsiębiorcę informacji niezbędnych do rozstrzy‐
gnięcia sprawy o sygn. (…), Prezes UODO wszczął wobec niego z urzędu – na podstawie
art. 83 ust. 4 lit. a) oraz 83 ust. 5 lit. e) Rozporządzenia 2016/679 – niniejsze postępowa‐
nie administracyjne o sygn. DOKE.561.4.2024 w przedmiocie nałożenia na Przedsiębior‐
cę administracyjnej kary pieniężnej za naruszenie art. 31 oraz art. 58 ust. 1 lit. a) i e)
Rozporządzenia 2016/679. O wszczęciu postępowania Przedsiębiorca poinformowany zo‐
stał pismem z 31 maja 2024 r. (znak: DOKE.561.4.2024). Korespondencja została dorę‐
czona Przedsiębiorcy w dniu 6 czerwca 2024 r. Pismem tym Przedsiębiorca wezwany zo‐
stał, celem ustalenia podstawy wymiaru administracyjnej kary pieniężnej w oparciu o
art. 101a ust. 1 ustawy z dnia 10 maja 2018 r. o ochronie danych osobowych (Dz. U. z
2019 r. poz. 1781 t.j., zwanej dalej: „u.o.d.o.”), do przedstawienia kopii zeznania podat‐
kowego PIT lub oświadczenia o osiągniętym wyniku finansowym w roku 2023. Przedsię‐
biorca poinformowany został na czym polega zarzucane mu naruszenie; został również
pouczony o sankcjach grożących za to naruszenie, a także o istniejącej nadal możliwości
złożenia wyjaśnień, których żądał od niego Prezes UODO, co mogłoby wpłynąć łagodząco
na wymiar administracyjnej kary pieniężnej orzeczonej w niniejszej sprawie. Ponadto
Przedsiębiorca poinformowany został o możliwości wypowiedzenia się – przed wydaniem
decyzji administracyjnej, co do zebranych dowodów i materiałów oraz zgłoszonych żą‐
dań.
Przedsiębiorca nie podjął żadnych działań w reakcji na informację o wszczęciu
niniejszego postępowania.
Przedsiębiorca nie ustosunkował się do treści skargi i nie złożył wyjaśnień w sprawie o
sygn. (…) także na kilkukrotne prośby kierowane do niego telefonicznie na numer
telefonu wskazany w CEIDG (…).
Po rozpatrzeniu całości materiału dowodowego zebranego w sprawie, Prezes Urzędu
Ochrony Danych Osobowych zważył, co następuje.

Przepisy prawne
Zgodnie z art. 57 ust. 1 lit. a) Rozporządzenia 2016/679, Prezes UODO – jako organ nad‐
zorczy w rozumieniu art. 51 Rozporządzenia 2016/679 na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
rozpatruje m.in. skargi wniesione przez osoby, których dane dotyczą, w odpowiednim za‐

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 5 z 14

kresie prowadzi postępowania w przedmiocie tych skarg i w rozsądnym terminie infor‐
muje skarżącego o postępach i wynikach tych postępowań (art. 57 ust. 1 lit. f) Rozporzą‐
dzenia 2016/679) oraz prowadzi postępowania w sprawie stosowania niniejszego rozpo‐
rządzenia, w tym na podstawie informacji otrzymanych od innego organu nadzorczego
lub innego organu publicznego (art. 57 ust. 1 lit. h) Rozporządzenia 2016/679).
Dla umożliwienia realizacji tak określonych zadań, Prezesowi UODO przysługuje szereg
określonych w art. 58 ust. 1 Rozporządzenia 2016/679 uprawnień w zakresie prowadzo‐
nych postępowań, w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji swoich zadań
(art. 58 ust. 1 lit. a) Rozporządzenia 2016/679) oraz uprawnienie do uzyskania od admi‐
nistratora i podmiotu przetwarzającego dostępu do wszelkich danych osobowych i infor‐
macji niezbędnych do realizacji swoich zadań (art. 58 ust. 1 lit. e) Rozporządzenia
2016/679).
Naruszenie przepisów Rozporządzenia 2016/679 polegające na niezapewnieniu przez ad‐
ministratora lub podmiot przetwarzający dostępu do danych osobowych i informacji
skutkujące naruszeniem uprawnień organu określonych w art. 58 ust. 1 tego aktu praw‐
nego, podlega – zgodnie z art. 83 ust. 5 lit. e) in fine Rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Dodatkowo zarówno administrator jak i podmiot przetwarzający obowiązani są na żąda‐
nie organu nadzorczego współpracować z nim w ramach wykonywania przez niego jego
zadań, o czym stanowi art. 31 Rozporządzenia 2016/679. Niewywiązanie się z tego obo‐
wiązku zagrożone jest – zgodnie z art. 83 ust. 4 lit. a) Rozporządzenia 2016/679 – admi‐
nistracyjną karą pieniężną w wysokości do 10 000 000 EUR, a w przypadku przedsiębior‐
stwa – w wysokości do 2% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Zgodnie z art. 83 ust. 3 Rozporządzenia 2016/679, w przypadku stwierdzenia naruszenia
przez administratora lub podmiot przetwarzający w ramach tych samych lub powiąza‐
nych operacji przetwarzania kilku przepisów tego rozporządzenia, całkowita wysokość
administracyjnej kary pieniężnej nie może przekroczyć wysokości kary za
najpoważniejsze naruszenie.
Oceniając, czy, a jeśli tak, to w jakim wymiarze powinna być nałożona administracyjna
kara pieniężna, organ nadzorczy ma obowiązek uwzględnić następujące okoliczności
(przesłanki wymiaru kary) określone w art. 83 ust. 2 Rozporządzenia 2016/679:
a) charakter, wagę i czas trwania naruszenia przy uwzględnieniu charakteru, zakresu
lub celu danego przetwarzania, liczby poszkodowanych osób, których dane dotyczą,
oraz rozmiaru poniesionej przez nie szkody,
b) umyślny lub nieumyślny charakter naruszenia,
c) działania podjęte przez administratora lub podmiot przetwarzający w celu zminima‐
lizowania szkody poniesionej przez osoby, których dane dotyczą,

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

d)

e)
f)
g)
h)
i)

j)
k)

Strona 6 z 14

stopień odpowiedzialności administratora lub podmiotu przetwarzającego z
uwzględnieniem środków technicznych i organizacyjnych wdrożonych przez nich na
mocy art. 25 i 32,
wszelkie stosowne wcześniejsze naruszenia ze strony administratora lub podmiotu
przetwarzającego,
stopień współpracy z organem nadzorczym w celu usunięcia naruszenia oraz
złagodzenia jego ewentualnych negatywnych skutków,
kategorie danych osobowych, których dotyczyło naruszenie,
sposób, w jaki organ nadzorczy dowiedział się o naruszeniu, w szczególności, czy i w
jakim zakresie administrator lub podmiot przetwarzający zgłosili naruszenie,
jeżeli wobec administratora lub podmiotu przetwarzającego, których sprawa doty‐
czy, zostały wcześniej zastosowane w tej samej sprawie środki, o których mowa w
art. 58 ust. 2 - przestrzeganie tych środków,
stosowanie zatwierdzonych kodeksów postępowania na mocy art. 40 lub zatwierdzo‐
nych mechanizmów certyfikacji na mocy art. 42,
wszelkie inne obciążające lub łagodzące czynniki mające zastosowanie do okoliczno‐
ści sprawy, takie jak osiągnięte bezpośrednio lub pośrednio w związku z
naruszeniem korzyści finansowe lub uniknięte straty.

Ponadto organ nadzorczy – zgodnie z art. 83 ust. 1 Rozporządzenia 2016/679 – zapewnia
by stosowane administracyjne kary pieniężne były w każdym indywidualnym przypadku
skuteczne, proporcjonalne i odstraszające (zasady wymiaru kary).
Celem ustalenia podstawy wymiaru administracyjnej kary pieniężnej podmiot, wobec
którego toczy się postępowanie w sprawie nałożenia administracyjnej kary pieniężnej zo‐
bowiązany jest na żądanie Prezesa UODO dostarczyć mu, w terminie 30 dni od dnia
otrzymania żądania, danych niezbędnych do określenia tejże podstawy (art. 101a ust. 1
u.o.d.o. ). Natomiast, w przypadku niedostarczenia tych danych przez podmiot podlega‐
jący ukaraniu, Prezes UODO ustala podstawę wymiaru administracyjnej kary pieniężnej
w sposób szacunkowy, uwzględniając wielkość podmiotu, specyfikę prowadzonej przez
niego działalności lub ogólnie dostępne dane finansowe dotyczące podmiotu (art. 101a
ust. 2 u.o.d.o. ).
Równowartość wyrażonych w euro kwot, o których mowa w art. 83 Rozporządzenia
2016/679, oblicza się w złotych według średniego kursu euro ogłaszanego przez Narodo‐
wy Bank Polski w tabeli kursów na dzień 28 stycznia każdego roku, a w przypadku, gdy w
danym roku Narodowy Bank Polski nie ogłasza średniego kursu euro w dniu 28 stycznia –
według średniego kursu euro ogłoszonego w najbliższej po tej dacie tabeli kursów
Narodowego Banku Polskiego (art. 103 u.o.d.o. ).
Stosownie do art. 60 u.o.d.o. postępowanie w sprawie naruszenia przepisów o ochronie
danych osobowych jest prowadzone przez Prezesa UODO. Z kolei art. 7 ust. 1 u.o.d.o.
stanowi, że w sprawach nieuregulowanych w tej ustawie do postępowań administracyj‐
nych przed Prezesem UODO (w tym w postępowaniach w przedmiocie nałożenia admini‐
stracyjnej kary pieniężnej, o których mowa w Rozdziale 11 u.o.d.o.) stosuje się przepisy

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 7 z 14

ustawy z dnia 14 czerwca 1960 r. Kodeks postępowania administracyjnego (t.j. Dz. U. z
2024 r. poz. 572) zwanej dalej „k.p.a.”. Zgodnie z art. 7 ust. 2 u.o.d.o. postępowania te
są postępowaniami jednoinstancyjnymi.

Ocena prawna
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego rozważyć należy w pierwszej kolejności czy Przedsię‐
biorca jest adresatem obowiązków, o których mowa w art. 31 i art. 58 ust. 1 lit. a) i e)
Rozporządzenia 2016/679, naruszenie których podlega administracyjnej karze pieniężnej
na podstawie art. 83 ust. 4 lit. a) i ust. 5 lit. e) Rozporządzenia 2016/679. Oba wskazane
wyżej przepisy Rozporządzenia 2016/679 nakładają obowiązki procesowe – w ramach
prowadzonych przez Prezesa UODO postępowań – na administratorów i na podmioty
przetwarzające. W toku postępowania o sygn. (…) ustalono, że, Przedsiębiorca występu‐
je, w odniesieniu do danych osobowych Pana W. D. (skarżącego), w roli administratora
zdefiniowanego w art. 4 pkt 7 Rozporządzenia 2016/679. W związku z tym Prezes UODO
uprawniony jest – zgodnie z art. 58 ust. 1 lit. a Rozporządzenia 2016/679 – do nakazania
mu przedstawienia informacji niezbędnych do rozpatrzenia skargi Pana W. D., a Przedsię‐
biorca – na mocy art. 58 ust. 1 lit. e Rozporządzenia 2016/679 – zobowiązany jest takie
informacje przedstawić.
W postępowaniu o sygn. (…), w celu uzyskania informacji niezbędnych do rozpatrzenia
skargi, Prezes UODO kilkakrotnie zwracał się do Przedsiębiorcy z wezwaniem do ustosun‐
kowania się do treści skargi i do złożenia wyjaśnień w postaci udzielenia odpowiedzi na
poszczególne pytania dotyczące sprawy (zob. pkt 2 uzasadnienia). Wezwania (pisma z 9
czerwca 2020 r., 20 października 2020 r., 13 stycznia 2021 r.) zostały odebrane bezpo‐
średnio przez Przedsiębiorcę (zgodnie z informacją na zwrotnych potwierdzeniach odbio‐
ru ww. pism), co pozwala przyjąć, że do świadomości Przedsiębiorcy dotarła informacja o
toczącym się postępowaniu oraz o kierowanych do niego żądaniach organu. Pomimo
tego organ nie otrzymał odpowiedzi od Przedsiębiorcy do dnia wydania niniejszej decyzji.
W konsekwencji Prezes UODO nie uzyskał dostępu do informacji potrzebnych do realiza‐
cji jego zadań – w tym przypadku do zbadania zasadności skargi Skarżącego.
Stanu tego nie zmieniło wszczęcie przez Prezesa UODO postępowania w przedmiocie na‐
łożenia na Przedsiębiorcę administracyjnej kary pieniężnej (o sygn. DOKE.561.4.2024).
Pismo z 31 maja 2024 r. skierowane do Przedsiębiorcy w ramach tego postępowania
(zob. pkt 6 uzasadnienia) pomimo prawidłowego odebrania w dniu 6 czerwca 2024 r.,
pozostało bez jakiejkolwiek odpowiedzi. Również rozmowa telefoniczna z Przedsiębiorcą
nie przyniosła oczekiwanego rezultatu w postaci podjęcia współpracy z organem nadzor‐
czym. W ocenie Prezesa UODO, świadczy to o lekceważącym stosunku Przedsiębiorcy
wobec organu i prowadzonego postępowania.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 8 z 14

Postępowanie Przedsiębiorcy polegające na niezapewnieniu Prezesowi UODO dostępu do
informacji niezbędnych w postępowaniu o sygn. (…) wyczerpują jednocześnie znamiona
naruszenia art. 31 Rozporządzenia 2016/679. Współpraca z organem nadzorczym w ra‐
mach wykonywania przez niego swoich zadań, stanowiąca przedmiot obowiązku określo‐
nego w tym przepisie obejmuje również obowiązek przedstawienia Prezesowi UODO – na
jego żądanie – wszelkich posiadanych przez administratora informacji związanych z pro‐
wadzonym postępowaniem oraz udzielenie – w jego ramach – dostępu do wszelkich da‐
nych osobowych i informacji niezbędnych dla niniejszego postępowania. Brak dostępu
do informacji, których Prezes UODO żądał od Przedsiębiorcy jest przeszkodą w obiektyw‐
nym, wnikliwym i wszechstronnym rozpatrzeniu sprawy o sygn. (…). W związku z powyż‐
szym, należy uznać, że w sprawie zaistniały przesłanki uzasadniające nałożenie na
Przedsiębiorcę – na mocy art. 83 ust. 4 lit. a) oraz 83 ust. 5 lit. e) in fine Rozporządzenia
2016/679 – administracyjnej kary pieniężnej w związku z brakiem współpracy z organem
nadzorczym w ramach wykonywania przez niego swoich zadań (art. 31 Rozporządzenia
2016/679) oraz w związku z niezapewnieniem przez Przedsiębiorcę dostępu do danych
osobowych i informacji niezbędnych Prezesowi UODO do realizacji jego zadań, to jest do
rozstrzygnięcia sprawy o sygn. (…).
Skutkiem braku dostępu do informacji, których Prezes UODO żądał od Przedsiębiorcy,
było także nieuzasadnione przedłużenie czasu trwania postępowania zainicjowanego
skargą Skarżącego, co stało z kolei w sprzeczności z podstawowymi zasadami rządzący‐
mi postępowaniem administracyjnym – określonymi w art. 12 ust. 1 k.p.a. zasadami
wnikliwości i szybkości postępowania.
Jednocześnie wobec stwierdzenia naruszenia przez Przedsiębiorcę dwóch przepisów, to
jest art. 31 oraz art. 58 ust. 1 lit. a) i e) Rozporządzenia 2016/679, stosownie do treści
art. 83 ust. 3 tego aktu prawnego, Prezes UODO ustalił wysokość orzeczonej administra‐
cyjnej kary pieniężnej w kwocie nieprzekraczającej wysokości kary za najpoważniejsze z
tych naruszeń. W przedstawionym stanie faktycznym za najpoważniejsze Prezes UODO
uznał naruszenie polegające na niezapewnieniu przez Przedsiębiorcę Prezesowi UODO
dostępu do wszelkich danych osobowych i informacji niezbędnych do realizacji swoich
zadań, to jest naruszenie przepisu art. 58 ust. 1 lit. a) i e) Rozporządzenia 2016/679, za‐
grożone karą do 20 000 000 EUR, a w przypadku przedsiębiorstwa do 4% jego całkowite‐
go rocznego obrotu z poprzedniego roku obrotowego, w zależności od tego, która kwota
jest wyższa. O powadze tego naruszenia świadczy to, że brak dostępu do danych osobo‐
wych i informacji, których Prezes UODO żądał od Przedsiębiorcy, stoi na przeszkodzie
obiektywnemu, wnikliwemu i wszechstronnemu rozpatrzeniu sprawy.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 9 z 14

Przesłanki i zasady wymiaru administracyjnej kary pie‐
niężnej
Stosownie do treści art. 83 ust. 2 Rozporządzenia 2016/679, administracyjne kary pie‐
niężne nakłada się zależnie od okoliczności każdego indywidualnego przypadku. Zwraca
się przy tym w każdym przypadku uwagę na szereg przesłanek wymienionych w punk‐
tach od a) do k) wskazanego wyżej przepisu (zob. pkt 14 uzasadnienia). Decydując o na‐
łożeniu w niniejszej sprawie na Przedsiębiorcę administracyjnej kary pieniężnej oraz
ustalając jej wysokość, Prezes UODO wziął pod uwagę następujące okoliczności
wpływające obciążająco na ocenę naruszenia:
Charakter, waga i czas trwania naruszenia (art. 83 ust. 2 lit. a) Rozporządzenia
2016/679).
Naruszenie podlegające administracyjnej karze pieniężnej w niniejszej sprawie godzi
w system mający na celu ochronę jednego z podstawowych praw osoby fizycznej,
którym jest prawo do ochrony jej danych osobowych, czy też szerzej – do ochrony
jej prywatności. Istotnym elementem tego systemu, którego ramy określone zostały
przepisami Rozporządzenia 2016/679, są organy nadzorcze, na które nałożone zo‐
stały zadania związane z ochroną i egzekwowaniem praw osób fizycznych w tym za‐
kresie. W celu umożliwienia realizacji tych zadań organy nadzorcze wyposażone zo‐
stały w szereg uprawnień kontrolnych, uprawnień umożliwiających prowadzenie po‐
stępowań administracyjnych oraz uprawnień naprawczych. Natomiast na admini‐
stratorów i podmioty przetwarzające nałożone zostały, skorelowane z uprawnieniami
organów nadzorczych, określone obowiązki, w tym obowiązek zapewnienia tym or‐
ganom dostępu do danych osobowych i informacji niezbędnych do realizacji ich za‐
dań. Wagę naruszenia tych obowiązków podkreślił sam prawodawca unijny, przewi‐
dując za ich naruszenie karę wyższą z dwóch określonych przepisami Rozporządze‐
nia 2016/679 – karę do 20 000 000 EUR, a w przypadku przedsiębiorstwa – w wyso‐
kości do 4% jego całkowitego rocznego światowego obrotu z poprzedniego roku ob‐
rotowego. Postępowanie Przedsiębiorcy w niniejszej sprawie, polegające na utrud‐
nieniu i uniemożliwianiu dostępu do żądanych przez Prezesa UODO informacji i da‐
nych osobowych należy uznać za godzące w cały system ochrony danych osobo‐
wych, a w związku z tym mające dużą wagę i naganny charakter. Wagę naruszenia
zwiększa dodatkowo okoliczność, że dokonane przez Przedsiębiorcę naruszenie nie
było zdarzeniem jednorazowym i incydentalnym. Stwierdzone zaniechanie Przedsię‐
biorcy było ciągłe i długotrwałe, trwało bowiem od upływu 7-dniowego terminu na
złożenie wyjaśnień, wyznaczonego w pierwszym wezwaniu skierowanym do Przed‐
siębiorcy w postępowaniu o sygn. (…), to jest od 19 czerwca 2020 r. Do dnia wyda‐
nia decyzji administracyjnej kończącej niniejsze postępowanie minęło zatem ponad
cztery lata.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 10 z 14

Umyślny charakter naruszenia (art. 83 ust. 2 lit. b) Rozporządzenia 2016/679).
W ocenie Prezesa UODO po stronie Przedsiębiorcy zaistniał świadomy i celowy brak
woli współpracy w zapewnieniu organowi nadzorczemu dostępu do wszelkich infor‐
macji niezbędnych do rozstrzygnięcia sprawy, o które Prezes UODO zwracał się do
niego kilkukrotnie. Nieudzielenie odpowiedzi na kierowaną do Przedsiębiorcy kore‐
spondencję Prezes UODO ocenia jako celowe działanie utrudniające mu lub nawet
uniemożliwiające dokonania oceny zasadności skargi wniesionej przez Skarżącą.
Warto w tym miejscu zaznaczyć, że informacja o wszczęciu niniejszego postępowa‐
nia (pismo Prezesa UODO z 31 maja 2024 r.), oprócz informacji o dokonanym naru‐
szeniu oraz zagrożeniu za to naruszenie sankcją w postaci administracyjnej kary pie‐
niężnej, wskazywało również na istniejącą nadal możliwość przedstawienia wyja‐
śnień, których żądał od Przedsiębiorcy Prezes UODO w postępowaniu o sygn. (…).
Przedsiębiorca miał więc pełną świadomość popełnionego naruszenia, a także wie‐
dzę w jaki sposób stan tego naruszenia zakończyć (przedstawić Prezesowi UODO żą‐
dane informacje).Taki stan świadczy o braku woli współpracy Przedsiębiorcy z orga‐
nem lub stanowi co najmniej rażące lekceważenie swoich obowiązków związanych z
tą współpracą, a tym samym dowodzi świadomości Przedsiębiorcy, że jego postępo‐
wanie stanowi naruszenie przepisów Rozporządzenia 2016/679. Mając na uwadze
powyższe, w ocenie Prezesa UODO dokonane przez Przedsiębiorcę naruszenie miało
charakter umyślny, a zatem okoliczność ta winna być oceniana negatywnie i uznana
za obciążającą w kontekście ustalenia zarówno zasadności wymierzenia, jak i
wysokości orzeczonej kary.
Stopień współpracy z organem nadzorczym w celu usunięcia naruszenia oraz złagodze‐
nia jego ewentualnych negatywnych skutków (art. 83 ust. 2 lit. f) Rozporządzenia
2016/679).
W toku niniejszego postępowania w przedmiocie nałożenia na Przedsiębiorcę admi‐
nistracyjnej kary pieniężnej, a także w toku postępowania o sygn. (…), Przedsiębior‐
ca nie podjął w żadnym stopniu współpracy z Prezesem UODO. W szczególności
Przedsiębiorca nie przedstawił informacji żądanych przez Prezesa UODO, co mogło‐
by być potraktowane jako działanie mające na celu usunięcie stwierdzonego w ni‐
niejszej sprawie naruszenia lub złagodzenie jego skutków. Taki brak współpracy z
Prezesem UODO skutkował utrudnieniem i nieuzasadnionym przedłużeniem prowa‐
dzonego przez Prezesa UODO postępowania. Trwanie Przedsiębiorcy w stanie naru‐
szenia (brak woli przywrócenia stanu zgodnego z prawem polegającego na wywiązy‐
waniu się z ciążących na nim obowiązków procesowych w postępowaniu przed Pre‐
zesem UODO) wpływa – w ocenie Prezesa UODO – obciążająco na ocenę
stwierdzonego naruszenia.
W ocenie Prezesa UODO żadna z okoliczności, o których mowa w art. 83 ust. 2 Rozporzą‐
dzenia 2016/679, nie przemawia za złagodzeniem ustalonego – z uwzględnieniem wyżej
wskazanych okoliczności obciążających – wymiaru kary orzeczonej niniejszą decyzją ad‐
ministracyjną.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 11 z 14

Inne, niżej wskazane okoliczności, o których mowa w art. 83 ust. 2 Rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne, to znaczy niemające ani obciąża‐
jącego ani łagodzącego wpływu na wymiar orzeczonej administracyjnej kary pieniężnej:
–
Wszelkie stosowne wcześniejsze naruszenia ze strony administratora (art. 83 ust. 2
lit. e) Rozporządzenia 2016/679). Prezes UODO nie stwierdził, aby Przedsiębiorca do‐
konał wcześniej jakichkolwiek naruszeń przepisów o ochronie danych osobowych, w
związku z czym brak jest podstaw do traktowania tej okoliczności jako obciążającej.
A ponieważ taki stan (wywiązywanie się z obowiązków wynikających z przepisów o
ochronie danych osobowych) jest stanem naturalnym w otoczeniu prawnym, w któ‐
rym Przedsiębiorca funkcjonuje, nie może mieć on również wpływu łagodzącego na
dokonaną przez Prezesa UODO ocenę naruszenia.
–
Sposób w jaki organ nadzorczy dowiedział się o naruszeniu (art. 83 ust. 2 lit. h) Roz‐
porządzenia 2016/679). Informację o stwierdzonym w niniejszej sprawie naruszeniu
Prezes UODO uzyskał z urzędu analizując przebieg toczącego się przed nim postępo‐
wania o sygn. (…). Jest to naturalny sposób powzięcia informacji o tego rodzaju na‐
ruszeniu, wynikający z kompetencji Prezesa UODO do oceny przebiegu tego postę‐
powania i oceny, jakie informacje są mu niezbędne do rozstrzygnięcia prowadzonej
sprawy. Brak jest więc podstaw do negatywnej oceny faktu, że informacja o narusze‐
niu nie pochodzi od Przedsiębiorcy; fakt ten nie może być jednak też uwzględniony
na korzyść Przedsiębiorcy skoro nie brał on żadnego udziału w uzyskaniu przez
Prezesa UODO informacji o naruszeniu.
–
Przestrzeganie wcześniej zastosowanych w tej samej sprawie środków, o których
mowa w art. 58 ust. 2 Rozporządzenia 2016/679 (art. 83 ust. 2 lit. i) Rozporządzenia
2016/679). Przed wydaniem niniejszej decyzji Prezes UODO nie stosował wobec
Przedsiębiorcy w rozpatrywanej sprawie żadnych środków wymienionych w art. 58
ust. 2 Rozporządzenia 2016/679, w związku z czym Przedsiębiorca nie miał obowiąz‐
ku podejmowania żadnych działań związanych z ich stosowaniem, a które to działa‐
nia, poddane ocenie Prezesa UODO, mogłyby mieć obciążający lub łagodzący wpływ
na ocenę stwierdzonego naruszenia.
–
Stosowanie zatwierdzonych kodeksów postępowania lub zatwierdzonych mechani‐
zmów certyfikacji (art. 83 ust. 2 lit. j) Rozporządzenia 2016/679). Przedsiębiorca nie
stosuje instrumentów, o których mowa w art. 40 i art. 42 Rozporządzenia 2016/679.
Ich przyjęcie, wdrożenie i stosowanie nie jest jednak – jak stanowią przepisy Rozpo‐
rządzenia 2016/679 – obowiązkowe dla administratorów, w związku z czym okolicz‐
ność ich niestosowania nie może być w niniejszej sprawie poczytana na niekorzyść
Przedsiębiorcy. Na korzyść Przedsiębiorcy natomiast mogłaby być uwzględniona oko‐
liczność przyjęcia i stosowania tego rodzaju instrumentów jako środków gwarantują‐
cych wyższy niż standardowy poziom ochrony przetwarzanych danych osobowych.
–
Osiągnięte bezpośrednio lub pośrednio w związku z naruszeniem korzyści finansowe
lub uniknięte straty (art. 83 ust. 2 lit. k) Rozporządzenia 2016/679). Prezes UODO
nie stwierdził, żeby Przedsiębiorca, w związku z nieudzieleniem żądanych przez nie‐

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

–

Strona 12 z 14

go informacji, odniósł jakiekolwiek korzyści finansowe lub uniknął tego rodzaju strat.
Brak jest więc podstaw do traktowania tej okoliczności jako obciążającej Przedsię‐
biorcę. Stwierdzenie zaistnienia wymiernych korzyści finansowych wynikających z
naruszenia przepisów Rozporządzenia 2016/679 należałoby ocenić zdecydowanie
negatywnie. Natomiast nieosiągnięcie przez Przedsiębiorcę takich korzyści, jako
stan naturalny, niezależny od jego woli i jego działania, jest okolicznością, która z
istoty rzeczy nie może być dla niego łagodzącą. Potwierdza to samo sformułowanie
przepisu art. 83 ust. 2 lit. k) Rozporządzenia 2016/679, który nakazuje organowi
nadzorczemu zwrócić należytą uwagę na korzyści „osiągnięte” – zaistniałe po stro‐
nie podmiotu dokonującego naruszenia.
Inne obciążające lub łagodzące czynniki (art. 83 ust. 2 lit. k) Rozporządzenia
2016/679). Prezes UODO, wszechstronnie rozpatrując sprawę, nie odnotował innych
niż opisane powyżej okoliczności mogących mieć wpływ na ocenę naruszenia i na
wysokość orzeczonej administracyjnej kary pieniężnej.

Pozostałe okoliczności wymienione w art. 83 ust. 2 Rozporządzenia 2016/679 nie mogły
być wzięte pod uwagę przez Prezesa UODO ze względu na charakter naruszenia (doty‐
czącego relacji administratora z organem nadzorczym, a nie z osobami, których dane
dotyczą). Są to:
–
liczba poszkodowanych osób i rozmiar poniesionej przez nie szkody (art. 83 ust. 2
lit. a) Rozporządzenia 2016/679) – ze względu na to, że naruszenie (nieudzielenie
przez Przedsiębiorcę Prezesowi UODO dostępu do niezbędnych informacji) nie wiąże
się z naruszeniem danych osobowych żadnej osoby, w konsekwencji nie można
stwierdzić, że w sprawie wystąpiły szkody po stronie osób fizycznych;
–
działania podjęte przez administratora w celu zminimalizowania szkód poniesionych
przez osoby, których dane dotyczą (art. 83 ust. 2 lit. c) Rozporządzenia 2016/679) –
ze względu na to, że w sprawie nie można stwierdzić by wystąpiły szkody po stronie
osób fizycznych, brak jest obowiązku i możliwości podjęcia przez Przedsiębiorcę
jakichkolwiek działań mających na celu ich zminimalizowanie;
–
stopień odpowiedzialności administratora z uwzględnieniem środków technicznych i
organizacyjnych wdrożonych przez nich na mocy art. 25 i 32 Rozporządzenia
2016/679 (art. 83 ust. 2 lit. d) Rozporządzenia 2016/679) – ze względu na to, że na‐
ruszenie w samej swojej istocie nie wiąże się ze środkami technicznymi i organiza‐
cyjnym wdrożonymi przez Przedsiębiorcę w celu zapewnienia ochrony danych
osobowych oraz bezpieczeństwa ich przetwarzania;
–
kategorie danych osobowych, których dotyczyło naruszenie (art. 83 ust. 2 lit. g) Roz‐
porządzenia 2016/679) – ze względu na to, że naruszenie polegające na niezapew‐
nieniu dostępu do informacji niezbędnych Prezesowi UODO do realizacji jego zadań
nie wiąże się z naruszeniem żadnych danych osobowych.
Stosownie do brzmienia art. 83 ust. 1 Rozporządzenia 2016/679 nałożona przez organ
nadzorczy administracyjna kara pieniężna powinna być w każdym indywidualnym przy‐
padku skuteczna, proporcjonalna i odstraszająca. Definiując wyżej wskazane zasady wy‐
mierzania administracyjnych kar pieniężnych odnieść należy się do poglądów doktryny

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 13 z 14

prawa o ochronie danych osobowych. „Sankcja jest skuteczna, jeśli pozwala osiągnąć
cel, dla którego ją wprowadzono. Sankcja jest proporcjonalna, jeśli nie przekracza progu
dolegliwości określonego przez uwzględnienie okoliczności konkretnego przypadku.
Sankcja jest zaś odstraszająca, jeśli realizuje względy prewencji indywidualnej i general‐
nej, innymi słowy, stanowi czytelny sygnał o dezaprobowaniu naruszenia dla
społeczeństwa, a także dla samego adresata sankcji” (P. Litwiński (red.), Rozporządzenie
Parlamentu Europejskiego i Rady (UE) 2016/679 z dnia 27 kwietnia 2016 r. (…); Komen‐
tarz do art. 83 [w:] P. Litwiński (red.) Ogólne rozporządzenie o ochronie danych osobo‐
wych. Ustawa o ochronie danych osobowych. Wybrane przepisy sektorowe. Komentarz).
Tak zdefiniowane zasady wymierzania administracyjnych kar pieniężnych wymagają od‐
niesienia się do wielkości, możliwości finansowych i pozycji ukaranego podmiotu na ryn‐
ku, a za miernik tych atrybutów ukaranego podmiotu, w przypadku gdy jest nim przed‐
siębiorstwo, Rozporządzenie 2016/679 pozwala przyjąć całkowity roczny światowy obrót
z poprzedniego roku obrotowego (art. 83 ust. 5 Rozporządzenia 2016/679). Uzupełniając
tę zasadę, przepis art. 101a ust. 2 u.o.d.o. stanowi, że w przypadku braku takich danych
Prezes UODO ustala podstawę wymiaru administracyjnej kary pieniężnej w oparciu o
szacunki, co do wielkości podmiotu, specyfiki prowadzonej przez niego działalności lub
ogólnie dostępne dane finansowe dotyczące podmiotu. Odniesienie się do potencjału
ekonomicznego ukaranego podmiotu jest konieczne gdyż m.in. kara niewspółmiernie
niska w stosunku do możliwości finansowych sprawcy naruszenia (kara wręcz „niezauwa‐
żalna” dla tego podmiotu) nie będzie skuteczna i odstraszająca dla tego podmiotu; kara
zbyt dolegliwa (kara, której uiszczenie zagrozi bytowi podmiotu) nie będzie natomiast
karą proporcjonalną.
W ocenie Prezesa UODO kara nałożona na Przedsiębiorcę w niniejszym postępowaniu od‐
powiada zasadom wskazanym w art. 83 ust. 1 Rozporządzenia 2016/679. Jej dolegliwość
w wymiarze finansowym zdyscyplinuje Przedsiębiorcę do prawidłowej współpracy z Pre‐
zesem UODO w postępowaniach prowadzonych z jego udziałem przed Prezesem UODO.
W wymiarze dyscyplinującym Przedsiębiorcę kara będzie więc skuteczna (osiągnie swój
cel). Nałożona niniejszą decyzją kara jest też – w ocenie Prezesa UODO – proporcjonalna
do wagi stwierdzonego naruszenia oraz do możliwości jej poniesienia przez Przedsiębior‐
cę bez dużego uszczerbku dla prowadzonej przez niego działalności. Kara ta spełni po‐
nadto funkcję odstraszającą; będzie jasnym sygnałem dla Przedsiębiorcy, zobowiązane‐
go na mocy przepisów Rozporządzenia 2016/679 do współpracy z Prezesem UODO, że
lekceważenie obowiązków związanych ze współpracą z nim (w szczególności utrudnianie
dostępu do danych osobowych i informacji niezbędnych do realizacji jego zadań) stanowi
naruszenie o dużej wadze i jako takie podlegać będzie sankcjom finansowym. Wobec
nieprzedstawienia przez Przedsiębiorcę żądanych przez Prezesa UODO danych finanso‐
wych za rok 2023, a także wobec braku ogólnie dostępnych danych finansowych doty‐
czących Przedsiębiorcy, dokonując szacunkowego ustalenia wysokości administracyjnej
kary pieniężnej w niniejszej sprawie, Prezes UODO wziął pod uwagę, w oparciu o art.
101a ust. 2 u.o.d.o., specyfikę, zakres i skalę prowadzonej przez Przedsiębiorcę działal‐
ności. Przedsiębiorca prowadzi aktywnie działalność gospodarczą o charakterze budow‐

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

Decyzja DOKE.561.4.2024

Strona 14 z 14

lanym. Stałym miejscem wykonywania działalności Przedsiębiorcy jest ul. (…) M., nato‐
miast dodatkowym miejscem wykonywania działalności gospodarczej będącym jedno‐
cześnie adresem do doręczeń jest ul. (…) M. Przedsiębiorca figuruje w CEiDG ze statu‐
sem „aktywny”. Przedmiot w przeważającej działalności jest zaklasyfikowany jako nr PKD
(…), tj. wykonywanie (…). Ponadto figuruje w Rejestrze VAT ze statutem „czynny podat‐
nik”. W przestrzeni internetowej zidentyfikowano stronę internetową działalności gospo‐
darczej Przedsiębiorcy. Wszystkie te informacje przemawiają za uznaniem działalności
gospodarczej Przedsiębiorcy za podmiot rentowny i dobrze prosperujący.
W związku z tym, że ukaraniu w niniejszej sprawie podlega podmiot prowadzący działal‐
ność na niewielką skalę, nałożona na niego niniejszą decyzją administracyjną kara pie‐
niężna w stosunkowo niewielkiej wysokości (stanowiącej 0,02 % maksymalnej wysokości
kary, którą zgodnie z art. 83 ust. 5 lit. e) in fine Rozporządzenia 2016/679 Prezes UODO
mógł orzec za stwierdzone w niniejszej sprawie naruszenie) będzie dla Przedsiębiorcy
karą dolegliwą i przez to skuteczną, ale również możliwą do jej poniesienia bez zagroże‐
nia materialnych podstaw jej bytu i prowadzonej przez niego działalności.
Aby zapewnić spójne podejście do nakładania administracyjnych kar pieniężnych, Euro‐
pejska Rada Ochrony Danych w dniu 24 maja 2023 r. przyjęła Wytyczne 4/2022 w spra‐
wie obliczania administracyjnych kar pieniężnych na podstawie RODO (zwane dalej „Wy‐
tyczne 4/2022”). Punktem wyjścia do obliczeń jest rozważenie trzech elementów: kate‐
goryzacji naruszeń ze względu na ich charakter zgodnie z art. 83 ust. 4-6 Rozporządze‐
nia 2016/679, powagę naruszenia oraz obrót przedsiębiorstwa stanowiącego jeden z
istotnych elementów, które należy wziąć pod uwagę w celu wyliczenia wysokości kary
pieniężnej. Brak informacji o wysokości rocznego obrotu przedsiębiorstwa w niniejszym
postępowaniu, ograniczył możliwość zastosowania metodyki obliczenia kary pieniężnej
za pomocą tabel lub wartości procentowych określonej w Wytycznych 4/2022. Prezes
UODO ustalając wysokość administracyjnej kary pieniężnej w niniejszej sprawie wziął
zatem pod uwagę ogólne zasady wymiaru kary pieniężnej opisane wyżej.
Mając na uwadze przepis art. 103 u.o.d.o. Prezes UODO za naruszenia opisane w senten‐
cji niniejszej decyzji administracyjnej, nałożył na Przedsiębiorcę – stosując średni kurs
euro z dnia 29 stycznia 2023 r. (gdzie 1 EUR = 4,3653 PLN) – administracyjną karę pie‐
niężną w kwocie 19 644 PLN (słownie: dwadzieścia jeden tysięcy osiemset dwadzieścia
siedem złotych, co stanowi równowartość 4 500 Euro – słownie: cztery tysiące pięćset
tysięcy euro).
Mając powyższe na uwadze Prezes UODO orzekł jak w sentencji niniejszej decyzji.

https://uodo.neurodoc.pl/document/urn:ndoc:gov:pl:uodo:2024:doke_561_4/content

2025-09-03 13:24

