Warszawa, 18 października 2024
NIEPRAWOMOCNA

Decyzja
DKN.5131.7.2024

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572), art. 7 ust. 1 i 2, art. 9, art. 10, art. 60 oraz
art. 102 ust. 1 pkt 1 i ust. 3 ustawy z dnia 10 maja 2018 r. o ochronie danych osobowych
(Dz. U. z 2019 r. poz. 1781), a także art. 57 ust. 1 lit. a) i lit. h), art. 58 ust. 2 lit. d) oraz
lit. i), art. 83 ust. 1-3 oraz art. 83 ust. 4 lit. a) w związku z art. 37 ust. 1 lit. a) oraz ust. 7
rozporządzenia Parlamentu Europejskiego i Rady UE 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenia o ochronie danych) (Dz. Urz. UE L 119 z 4.05.2016, str. 1, Dz.
Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35), zwanego
dalej rozporządzeniem 2016/679,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez X, ul. (…), Prezes Urzędu
Ochrony Danych Osobowych
stwierdzając naruszenie przez X, ul. (….), przepisów art. 37 ust. 1 lit. a) i art. 37 ust. 7
rozporządzenia 2016/679, polegające na niewyznaczeniu inspektora ochrony danych, a
w konsekwencji braku publikacji danych kontaktowych inspektora ochrony danych i
braku zawiadomienia o tych danych organu nadzorczego,
1) nakłada na X, ul. (…), administracyjną karę pieniężną w wysokości 25 000,- PLN
(słownie: dwadzieścia pięć tysięcy złotych).
2) nakazuje X, ul. (…), dostosowanie operacji przetwarzania do przepisów rozporządze‐
nia 2016/679, w terminie 7 dni od dnia doręczenia niniejszej decyzji, poprzez
dokonanie publikacji danych kontaktowych inspektora ochrony danych.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 2 z 21

Uzasadnienie
13 lutego 2024 r. Urząd Ochrony Danych Osobowych uzyskał informację dotyczącą „(…)
sposobu przestrzegania ustawy o ochronie danych osobowych w Y przy ul. (…) (…)”. Z
treści przekazanej przez osobę fizyczną wiadomości wynikało m.in., że wskazany w niej
„(…) Urząd nie posiada inspektora Ochrony Danych (…)”. Sprawa odnosząca się do
wskazanych powyżej nieprawidłowości została zarejestrowana przez tutejszy Urząd pod
sygn. DKN.5101.57.2024.
Prezes Urzędu Ochrony Danych Osobowych, zwany dalej Prezesem UODO lub organem
nadzorczym, na podstawie uzyskanego sygnału o możliwości naruszenia przepisów o
ochronie danych osobowych zwrócił się 15 lutego 2024 r., w trybie art. 58 ust. 1 lit. a) i
e) rozporządzenia 2016/679, do X, zwanego dalej Z lub Administratorem, o wyjaśnienie,
czy przedstawiona w zawiadomieniu skierowanym do organu nadzorczego sytuacja istot‐
nie znajduje potwierdzenie w rzeczywistości, a w szczególności, czy w strukturze
Administratora wyznaczony został inspektor ochrony danych.
W odpowiedzi udzielonej organowi nadzorczemu 21 lutego 2024 r. Administrator zaprze‐
czył, jakoby nieprawidłowości w zakresie realizowanych przez niego procesów
przetwarzania danych osobowych kiedykolwiek miały miejsce.
Odnosząc się zaś szczegółowo do kwestii wyznaczenia w swojej organizacji inspektora
ochrony danych, Z podniósł argumentację, zgodnie z którą „(…) Inspektorem Ochrony
Danych Osobowych była p. AB, która od dnia (…) przebywała na zwolnieniu lekarskim.
Stosunek pracy z tym pracownikiem ustał dnia (…). Wszystkie obowiązki pracownicze
zostały przejęte przez p. CD, zgodnie z przyjętym i podpisanym zakresem obowiązków.”
W związku z otrzymaną odpowiedzią Prezes UODO pismem z 29 lutego 2024 r. zwrócił
się do Administratora o poinformowanie, czy, a w przypadku udzielenia odpowiedzi pozy‐
tywnej, kiedy i w jaki sposób zawiadomił on organ nadzorczy o powołaniu, zmianie lub
odwołaniu inspektora ochrony danych.
W replice datowanej na 5 marca 2024 r. Administrator wskazał, że „(…) [d]otychczas In‐
spektorem Ochrony Danych Osobowych w Y była p. AB. W momencie nastania jej dłuż‐
szej absencji spowodowanej problemami zdrowotnymi przekazała wszystkie obowiązki p.
CD. (…)”. Przyznał on ponadto, że „(…) Niestety nastąpiło niedopatrzenie i nie zgłoszono
tego drogą korespondencyjną do UODO. W międzyczasie X borykał się z zawirowaniami
kadrowymi i problemami wynikającymi ze zmianą siedziby i długotrwałą przeprowadzką.
Na dzień dzisiejszy zostanie dokonane skuteczne zgłoszenie nowego Inspektora Ochrony
Danych Osobowych oraz zastępcy.” W ślad za powyższą deklaracją, Administrator prze‐
słał Prezesowi UODO w dacie 5 marca 2024 r. następujące zawiadomienia:
1)

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

2)
3)

Strona 3 z 21

o wyznaczeniu Pani EF do pełnienia funkcji inspektora ochrony danych (dalej jako
IOD) w Y ((…)),
o odwołaniu Pani ABz pełnienia funkcji IOD w ww. podmiocie,
o wyznaczeniu Pana GH do pełnienia funkcji zastępcy IOD w ww. podmiocie.

Przekazanie ww. informacji, wskazujących na możliwość naruszenia przez Administratora
obowiązku wynikającego z art. 37 ust. 7 rozporządzenia 2016/679 w okresie od początku
stosowania w polskim porządku prawnym rozporządzenia 2016/679, tj. od 25 maja 2018
r. do 5 marca 2024 r., stanowiło – w ocenie Prezesa UODO – wystarczającą przesłankę do
wszczęcia z urzędu postępowania administracyjnego, o czym organ zawiadomił Admini‐
stratora pismem z 11 marca 2024 r., dokonując jednocześnie rejestracji tego postępowa‐
nia pod sygn. DKN.5131.7.2024. Niezależnie od powyższego, Prezes UODO zobowiązał
Administratora do przedstawienia dowodów na wyznaczenie przez niego w swojej
strukturze IOD w okresie od 25 maja 2018 r.
W odpowiedzi na zawiadomienie o wszczęciu postępowania administracyjnego w przed‐
miotowej sprawie datowanej na 18 marca 2024 r. (znak: (…)) Administrator oświadczył,
że „(…) [j]ako kierownik jednostki i Administrator Danych Osobowych w Y w 2018 roku
upoważniłem pracownika p. AB do podjęcia się roli Inspektora Ochrony Danych Osobo‐
wych w Y. Zostałem poinformowany, że dokonano wszelkich formalności związanych z tą
czynnością służbową. AB przeszła stosowne szkolenia w tym kierunku i jako zakładowa
kadrowa sporządzała dokumenty związane z zatrudnianiem pracowników, gdzie umiesz‐
czała swoje dane jako Inspektora Ochrony Danych Osobowych. Wobec powyższych uwa‐
żam, że dokonano niezbędnych formalności w Urzędzie Ochrony Danych Osobowych”.
Do powyższego oświadczenia dołączona została kserokopia akt personalnych ww. osoby
w postaci: wystawionego 2 czerwca 2018 r. przez podmiot zewnętrzny „Zaświadczenia
(…)”, klauzuli informacyjnej o przetwarzaniu danych osobowych oraz nadanego przez
Administratora 25 maja 2018 r. „Upoważnienia (…)”. Administrator ujawnił również treść
zarządzenia nr (…) z 25 maja 2018 r. „(…)”.
W związku z dotychczas udzielonymi wyjaśnieniami w przedmiotowej sprawie, Prezes
UODO pismem z 29 marca 2024 r. zwrócił się do Administratora o przekazanie dowodów,
np. w postaci umowy o pracę, treści wewnętrznego zarządzenia lub wskazania zakresu
obowiązków pracowniczych, uprawdopodobniających przywołaną w piśmie z 18 marca
2024 r. (prezentata Urzędu Ochrony Danych Osobowych: 21 marca 2024 r., znak: (…))
okoliczność dokonania przez Administratora upoważnienia p. AB „(…) do podjęcia się roli
Inspektora Ochrony Danych Osobowych w Y.”, jak również wskazujących na dokonanie w
sposób sformalizowany przez Administratora wyznaczenia do pełnienia funkcji IOD p.
CD, której - zgodnie z pismem datowanym na 5 marca 2024 r. (znak: (…)) - p. AB „(…)
przekazała wszystkie obowiązki (…)”.
W odpowiedzi z 4 kwietnia 2024 r. Administrator zamieścił kopię akt pracowniczych od‐
noszących się do osoby Pani AB, gdzie obok przywołanych powyżej dokumentów znala‐
zły się dodatkowo umowy o pracę zawarte pomiędzy Administratorem a Panią AB odpo‐
wiednio 1 kwietnia 1999 r. oraz 2 września 2019 r., a także określający podstawowe obo‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 4 z 21

wiązki pracownicze wydany przez Administratora 2 marca 1999 r. względem ww. osoby
„Przydział (…)”. Podobny dokument opatrzony datą 26 czerwca 2023 r. i oznaczony jako
„Zakres (…)” zaadresowany został przez Administratora do Pani CD, która własnoręcz‐
nym podpisem złożonym w dacie 3 lipca 2023 r. wyraziła aprobatę dla zawartych w nim
postanowień. Analiza przedstawionej przez Administratora w powyższym zakresie doku‐
mentacji pracowniczej, dotyczącej Pani AB oraz Pani CD, wykazała, iż nie zawierała ona
wyznaczenia wymienionych osób do pełnienia funkcji IOD.
Mając na uwadze treść dotychczas złożonych przez Administratora w toku niniejszego
postępowania wyjaśnień, Prezes UODO zważył, że zachodzi uzasadniona konieczność
jego rozszerzenia o możliwość naruszenia przez Administratora obowiązków wynikają‐
cych z przepisu art. 37 ust. 1 lit. a) rozporządzenia 2016/679, o czym strona, stosownie
do art. 61 § 1 i 4 ustawy Kodeks postępowania administracyjnego (dalej: Kpa), została
przez organ nadzorczy zawiadomiona na podstawie pisma z 12 kwietnia 2024 r.
Jednocześnie, pismem datowanym na 28 sierpnia 2024 r. organ nadzorczy zwrócił się do
Z o przekazanie dowodów, np. w postaci umowy o pracę, treści wewnętrznego zarządze‐
nia lub przedstawienia zakresu obowiązków pracowniczych, wskazujących na dokonanie
w sposób sformalizowany wyznaczenia do pełnienia funkcji IOD p. EF, stosownie do zło‐
żonego przez niego 5 marca 2024 r. zawiadomienia. Nadto, Prezes UODO, wezwał do
wskazania przyczyn nieprzedstawienia przez Administratora dowodów w powyższym za‐
kresie na wyznaczenie przez niego w swojej strukturze IOD (a więc również p. EF) w
okresie od początku stosowania w polskim porządku prawnym rozporządzenia 2016/679,
tj. od 25 maja 2018 r, o podanie których organ nadzorczy zwrócił się do Administratora
w dacie 11 marca 2024 r.
W odpowiedzi datowanej na 5 września 2024 r. Administrator przedstawił treść „Zarzą‐
dzenia (…)” w sprawie m.in. wyznaczenia Pani EF „(…) do pełnienia funkcji inspektora
ochrony danych osobowych (IOD) w Y.” Niezależnie od powyższego, Z poinformował, że
w toku postępowania przedstawił „(…) wszystkie dokumenty (…) dotyczące powołania
na stanowisko IOD Pani AB od 2018 roku (załączniki do pism z dnia 18.03.2024 r i
04.04.2024 r.)”. Administrator nie wskazał jednak – wbrew wezwaniu Prezesa UODO z 28
sierpnia 2024 r. – przyczyn niedostarczenia dowodów na wyznaczenie przez niego w
swojej strukturze IOD (a więc również p. EF) w okresie od początku stosowania w polskim
porządku prawnym rozporządzenia 2016/679, o podanie których organ nadzorczy zwrócił
się do niego jeszcze w dacie 11 marca 2024 r.
W tym stanie faktycznym, po zapoznaniu się z całością zgromadzonego w niniejszej
sprawie materiału dowodowego, Prezes Urzędu Ochrony Danych Osobowych zważył, co
następuje.
Zgodnie z art. 34 ustawy z dnia 10 maja 2018 r. o ochronie danych osobowych (zwanej
dalej: uodo), Prezes UODO jest organem właściwym w sprawie ochrony danych i orga‐
nem nadzorczym w rozumieniu rozporządzenia 2016/679. Stosownie do art. 57 ust. 1 lit.
a) i h) rozporządzenia 2016/679, bez uszczerbku dla innych zadań określonych na mocy
tego rozporządzenia, każdy organ nadzorczy na swoim terytorium monitoruje i egzekwu‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 5 z 21

je stosowanie niniejszego rozporządzenia; prowadzi postępowania w sprawie naruszenia
niniejszego rozporządzenia, w tym na podstawie informacji otrzymanych od innego
organu nadzorczego lub innego organu publicznego.
Natomiast na podstawie art. 4 pkt 7 rozporządzenia 2016/679, administratorem jest oso‐
ba fizyczna lub prawna, organ publiczny, jednostka lub inny podmiot, który samodzielnie
lub wspólnie z innymi ustala cele i sposoby przetwarzania danych osobowych; jeżeli cele
i sposoby takiego przetwarzania są określone w prawie Unii lub w prawie państwa człon‐
kowskiego, to również w prawie Unii lub w prawie państwa członkowskiego może zostać
wyznaczony administrator lub mogą zostać określone konkretne kryteria jego wyznacza‐
nia.
Stosownie do art. 37 ust. 1 lit. a) rozporządzenia 2016/679, administrator i podmiot prze‐
twarzający wyznaczają inspektora ochrony danych, zawsze gdy przetwarzania dokonują
organ lub podmiot publiczny, z wyjątkiem sądów w zakresie sprawowania przez nie
wymiaru sprawiedliwości.
Z kolei na gruncie art. 37 ust. 7 rozporządzenia 2016/679 administrator lub podmiot
przetwarzający publikują dane kontaktowe inspektora ochrony danych i zawiadamiają o
nich organ nadzorczy.
W świetle powyższego wskazać zatem należy, że unijny ustawodawca wprowadził w od‐
niesieniu do wszystkich organów i podmiotów publicznych bezwzględny obowiązek wy‐
znaczenia IOD, nie precyzując jednakże pojęcia organu lub podmiotu publicznego, które
byłyby adresatami normy wymienionego przepisu prawa. Zgodnie więc z postulatem
Grupy Roboczej Art. 29 zawartym w Wytycznych WP 243 dotyczących inspektorów
ochrony danych (dalej jako Wytyczne WP 243), by właściwe definiowanie ww. pojęcia
znalazło swoje odzwierciedlenie na gruncie prawa krajowego, polski ustawodawca w
unormowaniu art. 9 uodo zawarł zamknięty katalog organów i podmiotów publicznych
obowiązanych do wyznaczenia IOD, o których mowa w art. 37 ust. 1 lit. a) rozporządze‐
nia 2016/679. I tak, przez organy i podmioty publiczne obowiązane do wyznaczenia IOD
na gruncie wspomnianego przepisu uodo, rozumie się: jednostki sektora finansów
publicznych, instytuty badawcze oraz Narodowy Bank Polski.
Natomiast w próbie wskazania podmiotów publicznych objętych zakresem stosowania
art. 37 ust. 1 lit. a) rozporządzenia 2016/679 trzeba skorzystać ze wskazówki interpreta‐
cyjnej zamieszczonej w art. 9 pkt 1-14 ustawy z dnia 27 sierpnia 2009 r. o finansach
publicznych (Dz. U. z 2023 r. poz. 1270; dalej jako u. f. p.), zgodnie z którą do sektora fi‐
nansów publicznych zalicza się: organy władzy publicznej, w tym organy administracji
rządowej, organy kontroli państwowej i ochrony prawa oraz sądy i trybunały, jednostki
samorządu terytorialnego oraz ich związki, związki metropolitalne, jednostki budżetowe,
samorządowe zakłady budżetowe, agencje wykonawcze, instytucje gospodarki budżeto‐
wej, państwowe fundusze celowe, Zakład Ubezpieczeń Społecznych i zarządzane przez
niego fundusze oraz Kasę Rolniczego Ubezpieczenia Społecznego i fundusze zarządzane
przez Prezesa Kasy Rolniczego Ubezpieczenia Społecznego, Narodowy Fundusz Zdrowia,
samodzielne publiczne zakłady opieki zdrowotnej, uczelnie publiczne, Polską Akademię

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 6 z 21

Nauk i tworzone przez nią jednostki organizacyjne, państwowe i samorządowe instytucje
kultury oraz inne państwowe lub samorządowe osoby prawne utworzone na podstawie
odrębnych ustaw w celu wykonywania zadań publicznych, z wyłączeniem przedsię‐
biorstw, instytutów badawczych, banków i spółek prawa handlowego.
Na podstawie dotychczasowych ustaleń uznać zatem należy, że X, będący organem ad‐
ministracji publicznej, realizujący swe kompetencje (…) w ramach powiatowej admini‐
stracji zespolonej, jest podmiotem mieszczącym się w zakresie zastosowania obowiązku
z art. 37 ust. 1 lit. a) rozporządzenia 2016/679. Dla wzmocnienia zaprezentowanej argu‐
mentacji warto w tym miejscu dodać, że stosownie do (…), odpowiadając przy tym za or‐
ganizację wewnętrzną i szczegółowy zakres zadań wymienionej jednostki budżetowej, a
więc w stosunku do której również można wywieść obowiązek posiadania w swojej struk‐
turze IOD. Przenosząc powyższe rozważania na grunt przepisów o ochronie danych oso‐
bowych, uznać należy, że w tak zarysowanych okolicznościach zobowiązanym do docho‐
wania należytej staranności przy wyznaczeniu IOD będzie stojący na czele jednostki fi‐
nansowanej z budżetu państwa organ administracji publicznej, który ustala cele i
sposoby przetwarzania danych osobowych w jej strukturze.
Tymczasem, odnosząc powyższe ustalenia do utrwalonego w toku niniejszego postępo‐
wania stanu faktycznego, wskazać należy, że w szczególności przedstawiona przez X
dokumentacja nie wykazuje, aby „(…) [j]ako kierownik jednostki i Administrator Danych
Osobowych w Y w 2018 roku (…)” upoważnił on „(…) pracownika p. AB do podjęcia się
roli Inspektora Ochrony Danych Osobowych w Y”. W ocenie Prezesa UODO, do środków
dowodowych, którymi powinien był posłużyć się Administrator w celu wykazania właści‐
wego wyznaczenia w swojej strukturze IOD, należy w szczególności zaliczyć: wewnętrzne
zarządzenie, uchwałę, powierzenie obowiązków, czy też umowę o pracę zawartą z wy‐
znaczoną do pełnienia funkcji IOD osobą, czego Administrator nie uczynił. W próbie wy‐
kazania przed organem nadzorczym należytego wypełnienia ciążącego na nim obowiąz‐
ku, o którym mowa w art. 37 ust. 1 lit. a) rozporządzenia 2016/679, w piśmie datowa‐
nym na 18 marca 2024 r. ujawnił on treść dokumentacji, która w jego ocenie ma
stanowić o dokonaniu przez niego „(…) niezbędnych formalności w Urzędzie Ochrony
Danych Osobowych.” Niestety, z ww. względów, zarówno załączonej przez niego kopii
akt personalnych, dotyczących osoby p. AB w postaci: wystawionego 2 czerwca 2018 r.
przez podmiot zewnętrzny „Zaświadczenia (…)”, klauzuli informacyjnej o przetwarzaniu
danych osobowych oraz nadanego przez Administratora 25 maja 2018 r. „Upoważnienia
(…)”, jak i zarządzeniu nr (…) z 25 maja 2018 r. „(…)”, nie sposób przypisać mocy dowo‐
dowej w kształcie, w jakim życzyłby sobie tego Administrator. Podnoszone przez niego
środki dowodowe nie zawierają bowiem żadnych zapisów formalnoprawnych, które odno‐
siłyby się do problematyki prowadzonego przez Prezesa UODO postępowania. Przywoły‐
wana zaś przez Administratora klauzula informacyjna o przetwarzaniu przez niego da‐
nych osobowych p. AB, czy też wspomniane zarządzenie nr (…), z uwagi na pojawiające
się w nich sformułowania mogące pośrednio świadczyć, że funkcję IOD w strukturze Ad‐
ministratora sprawuje ww. osoba, nie mogą wszak stanowić, że do formalnego, innymi
słowy skutecznego, wyznaczenia p. AB do pełnienia tej funkcji istotnie doszło. W ocenie

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 7 z 21

Prezesa UODO, te dwa wymienione akty o charakterze wewnętrznym postrzegać trzeba
w ujawnionym stanie faktycznym co najwyżej jako pewną wskazówkę interpretacyjną,
odnoszącą się do usytuowania p. AB w strukturze organizacyjnej Administratora i z tego
względu nie mogą one być w żadnym wypadku oceniane przez pryzmat skuteczności do‐
konania przez niego wyznaczenia tej osoby do pełnienia funkcji IOD. Pragnąc bowiem
wykazać się skutecznością takiego wyznaczenia przed organem nadzorczym, Admini‐
strator powinien dążyć by ad probationem akt prawny bądź umowa z osobą, która ma
sprawować funkcję IOD posiadały nie tylko formę pisemną, ale w sposób nie budzący
wątpliwości wskazywały na wyznaczenie do pełnienia funkcji IOD konkretnej osoby, wraz
z precyzyjnym przypisaniem jej zakresu obowiązków zgodnie z przepisami art. 38 i art.
39 rozporządzenia 2016/679. Ustanowienie wewnętrznej polityki bezpieczeństwa dla
procesów przetwarzania danych osobowych, czy wypełnienie przez administratora obo‐
wiązku informacyjnego, o którym mowa w art. 13 rozporządzenia 2016/679, względem
zatrudnionego w jego organizacji IOD, stanowiące w normalnym toku czynności logiczne
następstwo formalnego wyznaczenia danej osoby do pełnienia funkcji IOD, nie będą ze
swej natury posiadać wymienionej funkcji.
Z przyczyn określonych powyżej, za taką umowę nie może być – w ocenie Prezesa UODO
– uznana umowa o pracę zawarta między Administratorem a p. AB w dacie 2 września
2019 r., ponieważ jej treść nie odnosi się w najmniejszym nawet stopniu do ewentualno‐
ści pełnienia przez tę osobę funkcji IOD w organizacji Administratora (o umowie o pracę
zawartej pomiędzy ww. stronami 1 kwietnia 1999 r., a więc na długo przed rozpoczęciem
obowiązywania w polskim porządku prawnym rozporządzenia 2016/679, nie wspomina‐
jąc). Podobne uwagi, z oczywistych względów, odnieść również należy do kwestii
określającego podstawowe obowiązki pracownicze p. AB, „Przydziału (…)” wydanego
przez Administratora względem ww. osoby 2 marca 1999 r. Co istotne, nakreślony powy‐
żej stan naruszenia prawa, wynikający z braku możliwości wykazania przez Administrato‐
ra skutecznego wyznaczenia p. AB do pełnienia funkcji IOD nie uległ nigdy konwalidacji.
Przytaczana przez Administratora okoliczność, wskazująca na fakt, że „(…) AB (…) jako
zakładowa kadrowa sporządzała dokumenty związane z zatrudnianiem pracowników,
gdzie umieszczała swoje dane jako Inspektora Ochrony Danych Osobowych (…)” nie
może bowiem - w świetle unormowania art. 37 ust. 1 lit. a) rozporządzenia 2016/679 uzasadniać wyrażanego przez Administratora przekonania, że „(…) [w]obec powyższych
uważam, że dokonano niezbędnych formalności w Urzędzie Ochrony Danych Osobo‐
wych.”
W konkluzji wskazać należy, że poczynione w toku niniejszego postępowania ustalenia
faktyczne nie mogą stanowić o należytym wypełnieniu przez Administratora ciążącego
na nim na gruncie art. 37 ust. 1 lit. a) rozporządzenia 2016/679 obowiązku, co jednocze‐
śnie daje asumpt do odrzucenia stawianej przez niego w datowanym na dzień 5 marca
2024 r. piśmie tezy o tym, że „(…) [d]otychczas Inspektorem Ochrony Danych
Osobowych w Y była p. AB.”, skoro - jak wykazano - skuteczne wyznaczenie przez Admi‐
nistratora ww. osoby do pełnienia funkcji IOD nigdy nie miało miejsca. W tak ustalonych
okolicznościach nie może zatem dziwić brak dokonania przez Administratora notyfikacji

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 8 z 21

Prezesowi UODO, zgodnie z art. 37 ust. 7 rozporządzenia 2016/679, faktu wyznaczenia
p. AB do pełnienia funkcji IOD. Powyższe uchybienie stanowi zatem – w ocenie Prezesa
UODO – swoiste potwierdzenie nieskuteczności wyznaczenia przez Administratora kon‐
kretnej osoby do pełnienia funkcji IOD. Powinno być zatem rozpatrywane w kontekście
niedopełnienia przez Administratora obowiązku wyznaczenia w swojej organizacji IOD od
początku stosowania w polskim porządku prawnym przepisów rozporządzenia 2016/679.
Do podobnych wniosków prowadzi zresztą dalsza analiza złożonych przez Administratora
wyjaśnień. W odpowiedzi udzielonej organowi nadzorczemu 21 lutego 2024 r., odnosząc
się do kwestii wyznaczenia w swojej organizacji inspektora ochrony danych, podniósł on
argumentację, zgodnie z którą „(…) Inspektorem Ochrony Danych Osobowych była p.
AB, która od dnia (…) przebywała na zwolnieniu lekarskim. Stosunek pracy z tym pra‐
cownikiem ustał dnia (…). Wszystkie obowiązki pracownicze zostały przejęte przez p.
CD, zgodnie z przyjętym i podpisanym zakresem obowiązków.”. Jednocześnie, w później‐
szym, opatrzonym datą 4 kwietnia 2024 r. piśmie, Administrator przekazał treść określa‐
jącego podstawowe obowiązki pracownicze i datowanego na 26 czerwca 2023 r. „Zakre‐
su (…)” Pani CD, która własnoręcznym podpisem złożonym w dacie 3 lipca 2023 r. wyra‐
ziła aprobatę dla zawartych w nim postanowień. Tymczasem, przedstawiona przez Admi‐
nistratora chronologia wydarzeń prowadzi do konkluzji, w której – z uwagi na wyraźnie
zarysowany odstęp czasu między dniem zakończenia stosunku pracy z p. AB, a datą za‐
akceptowania obowiązków pracowniczych przez p. CD – żadne przejęcie obowiązków po‐
przedniczki w zakresie sprawowania funkcji IOD nie mogło mieć miejsca (i to przy założe‐
niu, że do skutecznego powołania p. AB do pełnienia funkcji IOD w ogóle doszło, co jak
wykazano nigdy nie miało miejsca). O niedopełnieniu przez Administratora obowiązku
wyznaczenia w swojej organizacji IOD świadczy równie dobitnie analiza treści „Zakresu
(…)” Pani CD, który w pkt (…) stanowi o zastępstwie „(…) pracownika nieobecnego zgod‐
nie z ustnym poleceniem X”. Zatem, również na tej podstawie p. CD nie mogłaby być po‐
strzegana jako osoba wyznaczona przez Administratora do pełnienia funkcji IOD, albo‐
wiem - jak wykazano powyżej - wyznaczenie jej do sprawowania tej funkcji wyłącznie na
podstawie ustnego polecenia Administratora nie stanowiłoby o jego skuteczności i dalej
o należytym wypełnieniu przez niego określonego w art. 37 ust. 1 lit. a) rozporządzenia
2016/679 obowiązku. Niestety, również pozostałe postanowienia wspomnianego doku‐
mentu nie dostarczają żadnych przesłanek, które choćby pośrednio wskazywać by mo‐
gły, że p. CD została przez Administratora wyznaczona do sprawowania funkcji IOD w
jego organizacji.
Nakreślony powyżej stan naruszenia prawa utrzymywał się również w czasie, kiedy – jak
wskazał Administrator pismem opatrzonym datą 5 marca 2024 r. – w momencie nastania
dłuższej absencji p. AB „(…) spowodowanej problemami zdrowotnymi przekazała
wszystkie obowiązki p. CD. (…)”, co nastąpiło „(…) dnia 7.10.2022 r. (…)”. Jak zostało to
ustalone, Administrator nie przedstawił bowiem żadnych dowodów wskazujących na sku‐
teczność wyznaczenia p. AB do pełnienia w jego organizacji funkcji IOD, a nawet gdyby
takowe posiadał, to biorąc pod uwagę, że p. CD przyjęła swoje obowiązki pracownicze
(notabene, jak wskazano powyżej, pozbawione zresztą regulacji o możliwości sprawowa‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 9 z 21

nia przez nią funkcji IOD w strukturze Administratora) dopiero 3 lipca 2023 r., to wszak
nie mogła ona żadnego zastępstwa za nieobecnego pracownika sprawować. W tym
kontekście fakt, że „(…) nie zgłoszono tego drogą korespondencyjną do UODO (…)” nie
powinien dziwić, ale zaniedbanie to nie było po prostu wynikiem, jak chciałby to postrze‐
gać Administrator, niedopatrzenia, lecz logiczną konsekwencją braku wyznaczenia przez
niego w swojej strukturze IOD. Powyższą argumentację potwierdza również treść
złożonego przez Z w dacie 5 marca 2024 r. „Zawiadomienia (…)”. Administrator wskazał
w nim bowiem, że osobą odwoływaną z ww. funkcji jest nie p. CD, której p. AB, udając się
na dłuższe zwolnienie lekarskie, miała przekazać wszystkie swoje obowiązki, lecz właśnie
druga z wymienionych osób, a więc pracownik, z którym stosunek pracy „(…) ustał dnia
(…).”
W tych warunkach, wskazać należy, że stan naruszenia przepisu art. 37 ust. 1 lit. a) roz‐
porządzenia 2016/679 trwał do daty 4 marca 2024 r., kiedy to Z wyznaczył „Zarządze‐
niem (…)” p. EF do pełnienia funkcji IOD. Z kolei naruszenie przez Administratora przepi‐
su art. 37 ust. 7 rozporządzenia 2016/679 ustało 5 marca 2024 r., kiedy zawiadomił on o
tym fakcie Prezesa UODO. Niemniej naruszenie wspomnianego przepisu w części doty‐
czącej obowiązku publikacji danych kontaktowych IOD jest niestety przez Administratora
kontynuowane, co ponad wszelką wątpliwość wykazuje analiza treści zawartych w jego
witrynie internetowej (vide: (…)).
Konkludując, przedstawione powyżej ustalenia faktyczne prowadzą zatem do postawie‐
nia uzasadnionego wniosku o niespełnieniu przez Administratora obowiązku skutecznego
wyznaczenia w swojej organizacji IOD oraz zawiadomienia o nich organu nadzorczego w
szerokim horyzoncie czasowym, bo od daty 25 maja 2018 r. do – odpowiednio – 4 i 5
marca 2024 r. Stosowna zaś publikacja danych kontaktowych IOD nie została przez
Administratora do chwili obecnej dokonana.
Mając powyższe na uwadze, Prezes UODO nie mógł postąpić inaczej, jak wystosować
względem Administratora – stosownie do treści art. 58 ust. 2 lit. d) rozporządzenia
2016/679 – nakaz dostosowania operacji przetwarzania do przepisów rozporządzenia
2016/679, poprzez dokonanie przez Z publikacji danych IOD.
W świetle zaprezentowanej powyżej argumentacji podkreślenia jednocześnie wymaga
fakt, że w przedmiotowej sprawie nie zaszły żadne wyjątkowe okoliczności, które w jaki‐
kolwiek sposób usprawiedliwiałyby poważne uchybienia Administratora w aspekcie sto‐
sowania się przez niego do przepisów art. 37 ust. 1 lit. a) oraz art. 37 ust. 7 rozporządze‐
nia 2016/679. Za takową przesłankę nie można wszak uznać sytuacji, w której „(…) Y bo‐
rykał się z zawirowaniami kadrowymi i problemami wynikającymi ze zmianą siedziby i
długotrwałą przeprowadzką” albo okoliczności związanej z żywionym przez
Administratora przekonaniem, „(…) że wszystkie formalności związane z powołaniem
(…) [p. AB – dod. wł.] na IOD zostały dopełnione”. Przyjęcie tej argumentacji umniejsza‐
łoby niewątpliwie rolę, jaką do odegrania w systemie ochrony danych osobowych mają
właściwie umocowani do pełnienia swych zadań inspektorzy ochrony danych. Mając za‐
tem na względzie potrzebę zachowania przez ten system odpowiedniego poziomu sku‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 10 z 21

teczności, tym bardziej należy odwołać się do - wciąż zachowującego aktualność wyroku Naczelnego Sądu Administracyjnego z 4 marca 2002 r. (sygn. akt II SA 3144/01),
stanowiącego, że „żadne względy natury organizacyjno-finansowej nie powinny być trak‐
towane jako podstawy do sprzecznego z prawem przetwarzania danych osobowych”.
Oceniając okoliczności przedmiotowego naruszenia przepisów rozporządzenia 2016/679,
należy podkreślić, że stosując przepisy rozporządzenia 2016/679 należy mieć na uwa‐
dze, że celem tego rozporządzenia (wyrażonym w art. 1 ust. 2) jest ochrona podstawo‐
wych praw i wolności osób fizycznych, w szczególności ich prawa do ochrony danych
osobowych oraz że ochrona osób fizycznych w związku z przetwarzaniem danych osobo‐
wych jest jednym z praw podstawowych (zdanie pierwsze motywu 1 preambuły).
Gwarantem zaś wspomnianych praw przynależnych osobom fizycznym pozostaje w ra‐
mach wykonywanych zadań (określonych w art. 39 rozporządzenia 2016/679), korzysta‐
jący ze szczególnego statusu w systemie ochrony danych osobowych (na podstawie art.
38 rozporządzenia 2016/679), inspektor ochrony danych.
Mając na uwadze powyższe ustalenia, Prezes Urzędu Ochrony Danych Osobowych, ko‐
rzystając z przysługującego mu uprawnienia określonego w art. 58 ust. 2 lit. i) rozporzą‐
dzenia 2016/679, zgodnie z którym każdemu organowi nadzorczemu przysługuje upraw‐
nienie do zastosowania, oprócz lub zamiast innych środków naprawczych przewidzia‐
nych w art. 58 ust. 2 lit. a)-h) oraz lit. j) tego rozporządzenia, administracyjnej kary pie‐
niężnej na mocy art. 83 ust. 4 lit. a) i ust. 5 lit. a) rozporządzenia 2016/679, mając na
względzie okoliczności ustalone w przedmiotowym postępowaniu stwierdził, że w rozpa‐
trywanej sprawie zaistniały przesłanki uzasadniające nałożenie na X przy ul. (…)
administracyjnej kary pieniężnej.
Zgodnie z art. 83 ust. 4 lit. a) rozporządzenia 2016/679, naruszenia przepisów dotyczą‐
cych obowiązków administratora i podmiotu przetwarzającego, o których mowa w art. 8,
11, 25 - 39 oraz 42 i 43 podlegają zgodnie z ust. 2 administracyjnej karze pieniężnej w
wysokości do 10 000 000 EUR, a w przypadku przedsiębiorstwa - w wysokości do 2 %
jego całkowitego rocznego światowego obrotu z poprzedniego roku obrotowego, przy
czym zastosowanie ma kwota wyższa.
Natomiast stosownie do art. 102 ust. 1 pkt 1 uodo, Prezes UODO może nałożyć, w dro‐
dze decyzji, administracyjne kary pieniężne w wysokości do 100 000 złotych, na jednost‐
ki sektora finansów publicznych, o których mowa w art. 9 pkt 1-12 i 14 u. f. p. Z jest pod‐
miotem, którego dotyczy ten limit kar. Administracyjne kary pieniężne, o których mowa
w ust. 1 i 2 ww. przepisu prawa, Prezes UODO nakłada na podstawie i na warunkach
określonych w art. 83 rozporządzenia 2016/679 (art. 102 ust. 3 uodo).
Z kolei art. 83 ust. 3 rozporządzenia 2016/679 stanowi, że jeżeli administrator lub pod‐
miot przetwarzający narusza umyślnie lub nieumyślnie w ramach tych samych lub po‐
wiązanych operacji przetwarzania kilka przepisów niniejszego rozporządzenia, całkowita
wysokość administracyjnej kary pieniężnej nie przekracza wysokości kary za
najpoważniejsze naruszenie.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 11 z 21

Decydując o nałożeniu na Z administracyjnej kary pieniężnej Prezes UODO - stosownie
do treści art. 83 ust. 2 lit. a)-k) rozporządzenia 2016/679 - wziął pod uwagę następujące
okoliczności sprawy, wpływające obciążająco i mające wpływ na wymiar nałożonej
administracyjnej kary pieniężnej:
1. Charakter, waga i czas trwania naruszenia przy uwzględnieniu charakteru, zakresu
lub celu danego przetwarzania, liczby poszkodowanych osób, których dane dotyczą,
oraz rozmiaru poniesionej przez nie szkody (art. 83 ust. 2 lit. a) rozporządzenia
2016/679).
Przy wymierzaniu administracyjnej kary pieniężnej istotne znaczenie miała oko‐
liczność naruszenia przez Administratora przepisów rozporządzenia 2016/679,
nakładających na niego, jako podmiot określony w art. 9 uodo w związku z art. 9
u. f. p., bezwzględny obowiązek w zakresie wyznaczenia w swojej strukturze in‐
spektora ochrony danych oraz w ślad za tym publikacji jego danych kontakto‐
wych, a także zawiadomienia o nich organu nadzorczego. W próbie zaś odpo‐
wiedniego określenia wagi tak zarysowanego naruszenia przez Administratora
przepisów art. 37 ust. 1 lit. a) oraz art. 37 ust. 7 rozporządzenia 2016/679 nale‐
ży odwołać się do wykładni celowościowej przepisów tego aktu prawnego. Tak
przeprowadzona analiza prowadzi w konsekwencji do uznania ponad wszelką
wątpliwość, że podstawowym interesem, którego skuteczną ochronę zapewnić
ma system ochrony danych osobowych, stanowi prawo osób fizycznych do pry‐
watności w zakresie przetwarzania ich danych osobowych. Oczywistym jest, że
miarą efektywności tego systemu powinna być natomiast – w głównej mierze –
taka realizacja przez administratorów zachodzących w ich obszarach procesów
przetwarzania danych osobowych, która byłaby jak najbardziej zgodna z przepi‐
sami o ochronie danych osobowych. Zgodnie zaś z podejściem opartym na ryzy‐
ku, wdrożenie przez administratorów rozwiązań sprzyjających zapewnieniu ade‐
kwatnego poziomu ochrony zachodzących w ich strukturach procesów przetwa‐
rzania wymaga stosowania przez nich podejścia proaktywnego, czyli takiego, w
którym wybierane przez nich rozwiązania dostosowane są nie tylko do charakte‐
ru ich organizacji, ale też do charakteru, zakresu, kontekstu i celów zachodzą‐
cych w ich strukturze procesów przetwarzania danych osobowych. Co więcej, na
administratorach spoczywa obowiązek odpowiedniego wykazania przed orga‐
nem nadzorczym właściwym do spraw ochrony danych osobowych faktu prze‐
prowadzania identyfikacji ryzyka związanego z prowadzonym przetwarzaniem
danych osobowych, dokonywania jego oceny pod kątem źródła, charakteru,
prawdopodobieństwa i wagi zagrożenia oraz wdrożenia na tej kanwie organiza‐
cyjnych i technicznych środków mitygujących ryzyko wystąpienia naruszenia
ochrony danych osobowych. W zadaniach tych, szczególnie administratora bę‐
dącego organem lub podmiotem publicznym, wspierać powinien zgodnie z wolą
unijnego ustawodawcy, pełniący funkcję monitorująco-doradczą inspektor
ochrony danych. W nawiązaniu do Wytycznych WP 243: „Poza ułatwianiem
przestrzegania obowiązujących przepisów poprzez wdrażanie narzędzi rozliczal‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 12 z 21

ności (np. usprawnianie procesu przeprowadzania ocen skutków dla ochrony da‐
nych i przeprowadzanie lub ułatwianie przeprowadzania audytów) DPO pełnią
funkcję pośredników między odpowiednimi zainteresowanymi stronami (np. or‐
ganami nadzorczymi, osobami, których dane dotyczą, i oddziałami w ramach
danej organizacji).” Tym samym, wykazanym Administratorowi uchybieniom,
dotyczącym niespełnienia przez niego ciążących na nim w sposób bezwzględny
obowiązków, o których mowa w art. 37 ust. 1 lit. a) oraz art. 37 ust. 7 rozporzą‐
dzenia 2016/679, przypisać należy znaczną wagę i poważny charakter. Dzieje
się tak nie tylko z uwagi na fakt, że Administrator, jako organ publiczny, tym
bardziej zobowiązany jest do respektowania obowiązujących go norm prawnych.
Przypisane mu w opisanym kształcie naruszenia przepisów 2016/679 należy - w
ocenie Prezesa UODO - rozpatrywać w ujęciu szerszym, a więc również w kon‐
tekście naruszenia przez Administratora obowiązku ochrony praw lub wolności
osób, których dane dotyczą. Ich konsekwencje wykraczają zatem dalej niż wyni‐
ka to z ich formalnoprawnego charakteru. Okoliczność niewyznaczenia przez
Administratora IOD niejednokrotnie może bowiem utrudniać, a nawet uniemożli‐
wiać realizację przysługujących osobom fizycznym praw, co nakazuje traktować
stwierdzone w niniejszej sprawie naruszenie, jako godzące w system ochrony
danych osobowych. Przytoczona argumentacja, dotycząca systemowego od‐
działywania leżącego po stronie Administratora naruszenia przepisów rozporzą‐
dzenia 2016/679 w zakreślonym na str. 10 horyzoncie czasowym, doznaje
wzmocnienia w zestawieniu z pkt 53 wyroku C-131/12 z 13 maja 2014 r. w spra‐
wie Google Spain, w którym TSUE słusznie zauważył, że „(…) zapewnieniu
ochrony podstawowych praw i wolności osób fizycznych, w szczególności ich
prawa do prywatności w zakresie przetwarzania danych osobowych, w odniesie‐
niu do tego wyrażenia nie można przyjmować wykładni zawężającej.” Odnosząc
powyższą tezę do okoliczności przedmiotowej sprawy, należy wskazać, że IOD
powinien wspierać Administratora we wszystkich czynnościach, w których z
uwagi na charakter podejmowanych działań jest to konieczne1. Realizowanie
zatem przez Administratora w okresie od 28 maja 2018 r. do 4 marca 2024 r.
procesów przetwarzania danych osobowych z pominięciem w nich roli IOD (do
wyznaczenia którego był zobowiązany), wyklucza możliwość przyjęcia, że stwo‐
rzył on w tym czasie warunki skutecznego egzekwowania przez osoby fizyczne
przysługujących im praw.
W tym kontekście powaga stwierdzonych w toku niniejszego postępowania i bę‐
dących udziałem Administratora naruszeń ww. przepisów rozporządzenia
2016/679 wzrasta jeszcze wyraźniej w zestawieniu z treścią art. 38 ust. 4 rozpo‐
rządzenia 2016/679. Przepis ten bowiem statuuje niezwykle istotną z perspekty‐
wy osób, których dane dotyczą, funkcję IOD w postaci pełnienia dla podmiotów
danych punktu kontaktowego we wszystkich sprawach związanych z przetwa‐
rzaniem ich danych osobowych oraz z wykonywaniem praw przysługujących im
na mocy rozporządzenia 2016/679. Tymczasem, Administrator, powstrzymując
się aż do daty 4 marca 2024 r. od skutecznego wyłonienia w swojej organizacji

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 13 z 21

IOD naruszył w obszarze swojej kognicji to przysługujące szerokiemu kręgowi
osób fizycznych uprawnienie. Do grupy tej należy bowiem zaliczyć nie tylko pra‐
cowników Y, ale wszystkie osoby, co do których Administrator kiedykolwiek wy‐
stępował we władczej pozycji organu administracji publicznej, realizującego
ustawowo przypisane mu kompetencje. Wskazać zatem należy, że w tak zakre‐
ślonym kontekście przetwarzania, osobom tym towarzyszyć mógł jednak stan
obawy związany z niemożnością skutecznego egzekwowania ich praw w zakre‐
sie sprawowania kontroli nad własnymi danymi osobowymi, tym bardziej, że
przecież Administrator, z powodu własnych uchybień w zakresie art. 37 ust. 1
lit. a) i art. 37 ust. 7 rozporządzenia 2016/679, nie był w stanie przekazać tym
osobom pełnego i wiarygodnego zestawu przysługujących im na gruncie art. 13
ust. 2 lit. b) rozporządzenia 2016/679 informacji o przetwarzaniu ich danych
osobowych. Zaprezentowanej argumentacji nie umniejsza przy tym fakt za‐
mieszczenia przez niego w treści zarządzenia nr (…) z 25 maja 2018 r. „(…)” in‐
formacji o następującym kształcie: „Inspektor Ochrony Danych AB”, albowiem –
jak wykazano na wcześniejszych kartach uzasadnienia niniejszej decyzji – ta
krótka wzmianka nie może stanowić w żadnej mierze przesłanki skutecznego
wyznaczenia danej osoby do pełnienia funkcji IOD. W tych warunkach, logiczną
pozostaje konstatacja o napotykaniu przez osoby, których podpisy poświadcza‐
jące fakt zapoznania się z treścią rzeczonego dokumentu utrwalone zostały w
materiale dowodowym, co najmniej poważnych ograniczeń w zakresie realizacji
przez nie przysługującego im prawa do informacji o przetwarzaniu ich danych
osobowych, w czasie, gdy - wedle opinii Administratora - funkcję IOD sprawo‐
wać miała p. AB. Z tych samych względów, w odniesieniu do pozostałych kate‐
gorii podmiotów danych, w tym zwłaszcza klientów Z trudno dostrzec, aby reali‐
zacja ich przedmiotowego uprawnienia była we wskazanym okresie w ogóle
możliwa, skoro Administrator nie przedstawił żadnych dowodów potwierdzają‐
cych fakt podania danych kontaktowych p. AB do publicznej wiadomości, a na‐
wet gdyby takową informację udostępnił, to i tak okoliczność ta – wobec braku
skuteczności wyznaczenia ww. osoby do pełnienia funkcji IOD w organizacji Ad‐
ministratora – nie miałaby pozytywnego przełożenia na sferę prywatności tych
podmiotów danych. Jednocześnie, zauważyć należy, że zgromadzony w ramach
niniejszego postępowania materiał dowodowy nie wykazuje, aby podobna
wzmianka co do osoby p. CD znalazła kiedykolwiek miejsce w przedstawionej
przez Administratora dokumentacji. Pozwala to z kolei - w ocenie Prezesa UODO
- na przyjęcie uzasadnionego wniosku, że nawet ta wąska - w porównaniu ze
skalą procesów przetwarzania realizowanych przez Administratora - grupa za‐
trudnionych w jego organizacji osób, pozbawiona została przez niego, w szero‐
kim horyzoncie czasowym, tj. gdy funkcję IOD w Y sprawować miała jakoby p.
CD, dostępu do – stanowiącej wszak istotną składową rozumianego szeroko pra‐
wa do prywatności – rzetelnej informacji o przetwarzaniu danych ich dotyczą‐
cych.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 14 z 21

Niewątpliwie, przypisane Administratorowi uchybienie w zakresie obowiązku wy‐
znaczenia IOD może w opisanych okolicznościach niniejszej sprawy stwarzać za‐
tem ryzyko wystąpienia szkód o charakterze materialnym lub niematerialnym w
dobrach osób, których dane poddane zostały przez niego procesom przetwarza‐
nia. Powyższa konstatacja nakazuje więc ponownie rozpatrywać naruszenie obo‐
wiązku określonego w art. 37 ust. 1 lit. a) rozporządzenia 2016/679 w ujęciu
szerszym, tj. przez pryzmat realnego egzekwowania przez podmioty danych
przysługujących im praw. W celu prawidłowego określenia wagi stwierdzonych
w toku tego postępowania naruszeń przepisów ww. rozporządzenia, nie sposób
więc pominąć niezwykle istotnej z perspektywy osób fizycznych kwestii związa‐
nej z ich sprawczością w odniesieniu do danych poddawanych przez Administra‐
tora operacjom przetwarzania. Wskazać należy, że – w ocenie Prezesa UODO –
owa skuteczność działania tych osób w zakresie korzystania z przysługujących
im praw mogła napotykać, w okresie od 28 maja 2018 r. do 4 marca 2024 r., co
najmniej na poważne ograniczenia. W tym kontekście nie sposób nie wziąć pod
uwagę sposobu, w jaki Prezes UODO powziął informację w związku z zachodzą‐
cymi w organizacji Administratora nieprawidłowościami. Pochodziła ona bowiem
od osoby zainteresowanej przestrzeganiem „(…) ustawy o ochronie danych oso‐
bowych w Y przy ul. (…) (…)”. Fakt, że wskazała ona, że Y „(…) nie posiada In‐
spektora Ochrony Danych (…)”, pozwala z kolei wyciągnąć wniosek o towarzy‐
szącej przynajmniej tej osobie niepewności co do stworzonych przez Administra‐
tora warunków dla ochrony praw lub wolności osób, których dane dotyczą. Po‐
winnością każdego administratora powinno być zaś ułatwianie osobom, których
dane dotyczą, wykonywania przysługujących im praw, co w warunkach przed‐
miotowej sprawy stało się udziałem - wspierającego Z – IOD dopiero w dacie 4
marca 2024 r.
Jednocześnie, charakter realizowanych przez będącego organem administracji Z
procesów przetwarzania danych osobowych stanowi czynnik zwiększający do‐
datkowo wagę stwierdzonych uchybień. Immanentną cechą tych procesów po‐
zostaje bowiem nierównowaga zachodząca między osobami, których dane doty‐
czą, a występującym w pozycji władczej Administratorem - organem publicznym
(podobnej nierówności stron można dopatrywać się w przypadku przetwarzania
przez Administratora danych osobowych jego pracowników). Odnosząc się z
kolei do Wytycznych EROD 04/2022 dotyczących obliczania administracyjnych
kar pieniężnych na podstawie RODO, dalej jako Wytyczne 04/2022, „(…) Organ
nadzorczy może ponadto przypisać większą wagę temu czynnikowi w przypadku
wyraźnej nierównowagi między osobami, których dane dotyczą, a
administratorem (…)”.
Niezależnie od powyższego, szczególnego uwypuklenia domaga się również fakt
długiego czasu trwania naruszenia przepisów będących przedmiotem zaintere‐
sowania Prezesa UODO w ramach prowadzonego przez niego postępowania. Za‐
uważyć bowiem trzeba, że stan naruszenia przepisu art. 37 ust. 1 lit. a) rozpo‐
rządzenia 2016/679 rozpoczął się 25 maja 2018 r., tj. w dniu rozpoczęcia stoso‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

2.

Strona 15 z 21

wania przepisów rozporządzenia 2016/679, i utrzymywał się do daty 4 marca
2024 r., kiedy to nastąpiło skuteczne wyznaczenie przez Administratora p. EF do
pełnienia funkcji IOD. Z kolei trwające od 25 maja 2018 r. niedopełnienie przez
Z określonego na gruncie art. 37 ust. 7 rozporządzenia 2016/679 obowiązku po‐
informowania organu nadzorczego o danych kontaktowych IOD ustało w dacie 5
marca 2024 r., z chwilą dokonania przez Z stosownego zawiadomienia.
Niemniej, uchybienie wymienionego przepisu w części dotyczącej obowiązku
publikacji danych kontaktowych IOD jest przez Administratora – wobec braku
dowodów świadczących odmiennie – kontynuowane. Tym samym, trzeba zauwa‐
żyć, że prawo każdej z osób, której dane pozostawały objęte procesami prze‐
twarzania realizowanymi przez Administratora, do szeroko rozumianej prywat‐
ności ocenianej z perspektywy sprawowania kontroli nad własnymi danymi oso‐
bowymi i korzystania z przysługujących na gruncie art. 38 ust. 4 rozporządzenia
2016/679 uprawnień, było w zakreślonym przedziale czasu poddawane przez
Administratora ograniczeniom, a jednocześnie stan ten do chwili obecnej nie
uległ całkowitej konwalidacji.
Tak zastany stan rzeczy, stojący w opozycji do wszechstronnego i skutecznego
egzekwowania prawa do prywatności, dotyka - co gorsze - potencjalnie szero‐
kich kategorii osób fizycznych. Co więcej, wykazanym Administratorowi naru‐
szeniom przepisów rozporządzenia 2016/679 przypisać należy systemowy
charakter nie tylko z uwagi na fakt, iż mogą one, za Wytycznymi 04/2022, „(…)
mieć wpływ, nawet w różnym czasie, na dodatkowe osoby, których dane doty‐
czą, które nie złożyły skarg lub zawiadomień do organu nadzorczego.” Do rozpa‐
trywania leżących po stronie Z uchybień w ujęciu systemowym skłania również
kontekst realizowanych przez niego, jako organu administracji publicznej działa‐
jącego w obszarze swojej kognicji, procesów przetwarzania danych osób fizycz‐
nych, będących zarówno jego pracownikami, jak i klientami.
Umyślny charakter naruszenia (art. 83 ust. 2 lit. b) rozporządzenia 2016/679).
Administrator, jako organ publiczny, powinien nie tylko gwarantować znajomość
przepisów prawa, ale również respektować obowiązujące go w sposób bez‐
względny normy prawne, w tym te z zakresu ochrony danych osobowych. Tym‐
czasem, szczegółowa analiza utrwalonego w toku niniejszego postępowania ma‐
teriału dowodowego dostarcza aż nadto przykładów potwierdzających pełną
świadomość Administratora co do ciążących na nim na gruncie art. 37 ust. 1 lit.
a) i art. 37 ust. 7 rozporządzenia 2016/679 obowiązków, niedopełnienia których
się dopuścił. Świadczy o tym niezbicie fakt zamieszczenia w aktach personal‐
nych dotyczących p. AB oraz w treści zarządzenia nr (…) z 25 maja 2018 r.
„(…)” pozbawionych - wobec dowodów świadczących odmiennie - mocy prawnej
wzmianek, określających tę osobę, jako wyznaczoną do pełnienia funkcji IOD w
organizacji Administratora. Podobne uwagi odnieść można rzecz jasna wzglę‐
dem podnoszonej przez Administratora argumentacji o faktycznym wypełnianiu
zadań IOD przez ww. osobę, jak również w odniesieniu do ujawnionej przez
niego treści „Zakresu (…)” Pani CD, która w jego ocenie miała sprawować za‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

3.

Strona 16 z 21

stępstwo p. AB w pełnieniu funkcji IOD. Co więcej, podniesiona argumentacja,
przesądzająca o umyślnym naruszeniu przez Administratora ciążących na nim
obowiązków, doznaje jeszcze wzmocnienia w zestawieniu z faktem, że wyzna‐
czona „Zarządzeniem (…)” do pełnienia funkcji IOD p. EF, zgodnie z treścią zło‐
żonego Prezesowi UODO 5 marca 2024 r. zawiadomienia, zastąpiła na tym sta‐
nowisku nie p. CD, a p. AB, która - jak wykazano - nigdy nie została do sprawo‐
wania powyższej funkcji przez Z skutecznie wyznaczona. W ocenie organu nad‐
zorczego, przytoczone okoliczności, w sposób czytelny wykazujące niespójność
składanych przez Administratora wyjaśnień, dają asumpt do postawienia tezy o
świadomym uchylaniu się przez Z od spoczywających na nim określonych ww.
przepisami rozporządzenia 2016/679 obowiązków, skoro w istocie żadna ze
wskazanych osób nie mogła w jego organizacji przed datą 4 marca 2024 r. sku‐
tecznie pełnić funkcji IOD. W konsekwencji wskazać należy, że niezastosowanie
się przez Administratora do norm art. 37 ust. 1 lit. a) i art. 37 ust. 7 rozporzą‐
dze‐
nia 2016/679, zarówno przed ustaniem stosunku pracy z p. AB, jak i po dacie
„(…) (…) (…)”, kiedy stosunek ten uległ zakończeniu i nie nastąpiło skuteczne
wyznaczenie do pełnienia roli IOD p. CD oraz świadoma kontynuacja tego stanu
rzeczy (co domyślnie Administrator potwierdził 5 marca 2024 r. w zawiadomie‐
niu o odwołaniu p. AB z pełnienia funkcji IOD do chwili skutecznego wyznacze‐
nia 4 marca 2024 r. p. EF do pełnienia funkcji IOD oraz zawiadomienia dnia na‐
stępnego o tym fakcie Prezesa UODO przemawia - zdaniem Prezesa UODO - za
umyślnym charakterem naruszenia ww. przepisów rozporządzenia 2016/679.
Jednocześnie, podkreślić należy, iż Administrator, pomimo świadomości spoczy‐
wającego na nim stosownie do art. 37 ust. 7 rozporządzenia 2016/679 obowiąz‐
ku, w dalszym ciągu nie dokonał publikacji danych kontaktowych IOD.
Stopień współpracy z organem nadzorczym w celu usunięcia naruszenia oraz złago‐
dzenia jego ewentualnych negatywnych skutków (art. 83 ust. 2 lit. f) rozporządzenia
2016/679).
W niniejszej sprawie Prezes UODO uznał za niezadowalającą współpracę z nim
ze strony Z Ocena ta dotyczy przede wszystkim spóźnionej reakcji Administrato‐
ra na skierowane do niego w dacie 11 marca 2024 r. wezwanie do przedstawie‐
nia dowodów na wyznaczenie w jego strukturze IOD w okresie od 25 maja 2018
r. Pomimo precyzyjnie sformułowanego przez Prezesa UODO żądania, treść Za‐
rządzenia nr (…) w sprawie wyznaczenia do pełnienia funkcji IOD przez p. EF zo‐
stała przez Administratora przedstawiona dopiero w dacie 5 września 2024 r., co
wiązało się zresztą z koniecznością ponownego wystąpienia 28 sierpnia 2024 r.
przez organ nadzorczy o ujawnienie przez Z dowodów w powyższym zakresie.
Administrator nie wskazał jednak – wbrew wezwaniu Prezesa UODO - przyczyn
niedostarczenia ich w terminie zakreślonym pierwotnie przez organ nadzorczy.
Przekazanie przez Administratora z istotnym opóźnieniem - mających istotne
znaczenie dla prowadzonego postępowania i będących w jego posiadaniu od 4
marca 2024 r. – informacji, w sposób negatywny oddziaływało z kolei na możli‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 17 z 21

wość wszechstronnego rozpatrzenia przez organ nadzorczy wszystkich okolicz‐
ności przedmiotowej sprawy. Brak woli pełnej współpracy w tym zakresie ze
strony Z uwidoczniony również został w składanych przez niego wyjaśnieniach.
Nie sposób bowiem nie zauważyć, iż Administrator od początku w sposób konse‐
kwentny trwał przy swojej tezie o skutecznym wyznaczeniu do pełnienia funkcji
IOD p. AB oraz p. CD (co jak wykazano nie znalazło potwierdzenia w zgromadzo‐
nym materiale dowodowym), tylko po to, by ostatecznie dostarczyć dowodów
na niespójność podnoszonej argumentacji. W przesłanym 5 marca 2024 r. za‐
wiadomieniu o odwołaniu p. AB z funkcji IOD potwierdził on bowiem domyślnie,
że p. CD nigdy tej funkcji sprawować w jego organizacji nie mogła. Mając przy
tym na uwadze fakt, że – jak zostało to ustalone – p. AB również owej funkcji w
sposób skuteczny w organizacji Administratora nigdy nie pełniła, pozwala to w
konsekwencji na postawienie wniosku, iż udział Administratora w niniejszym po‐
stępowaniu nie tylko nie sprzyjał dokonywaniu przez organ nadzorczy
kluczowych dla tego postępowania ustaleń.
Za okoliczność obciążającą Administratora należy również uznać fakt, iż w jego
witrynie internetowej (vide: ) wciąż nie widnieje żadna informacja o tym, komu
w Y funkcja IOD została przez Administratora powierzona. To przesądza jedno‐
cześnie o nieusunięciu naruszenia art. 37 ust. 7 rozporządzenia 2016/679 w
części dotyczącej dokonania publikacji danych kontaktowych IOD, pomimo wsz‐
częcia z urzędu przez Prezesa UODO postępowania administracyjnego w
przedmiotowej sprawie.
Ustalając wysokość administracyjnej kary pieniężnej dla Administratora, Prezes UODO
nie znalazł podstaw do uwzględnienia okoliczności łagodzących, mających wpływ na
ostateczny wymiar kary. Wszystkie przesłanki wymienione w art. 83 ust. 2 lit. a) - j) roz‐
porządzenia 2016/679 w ocenie organu nadzorczego stanowią albo przesłanki obciążają‐
ce albo jedynie neutralne. Również stosując przesłankę wymienioną w art. 83 ust. 2 lit.
k) rozporządzenia 2016/679 (nakazującą wzięcie pod uwagę wszelkich innych obciążają‐
cych lub łagodzących czynników mających zastosowanie do okoliczności sprawy) nie
znaleziono żadnych okoliczności łagodzących, a jedynie neutralne (co zostało
odnotowane poniżej w pkt 8 i 9).
Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne w jego ocenie, to znaczy nie mają‐
ce ani obciążającego ani łagodzącego wpływu na wymiar orzeczonej administracyjnej
kary pieniężnej.
1. Działania podjęte w celu zminimalizowania szkody poniesionej przez osoby, których
dane dotyczą (art. 83 ust. 2 lit. c) rozporządzenia 2016/679).
W przedmiotowej sprawie Prezes UODO poddał ocenie wywiązywanie się przez
Administratora z ciążących na nim na gruncie przepisów art. 37 ust. 1 lit. a)
oraz art. 37 ust. 7 rozporządzenia 2016/679 obowiązków. Przypisane zaś Z naru‐
szenia ww. przepisów prawa mają charakter formalny i jako takie pozostają ode‐

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

2.

3.

4.

Strona 18 z 21

rwane od kwestii szkód o charakterze materialnych lub niematerialnym, jakie
mogły stać się udziałem osób, których dane dotyczą. Fakt, że nie wystąpiły oko‐
liczności, w których Administrator miałby podejmować aktywność w celu zmini‐
malizowania szkód poniesionych przez te osoby, sprawia, że niniejsza przesłan‐
ka nie może zostać potraktowana jako element oceny stwierdzonych w toku ni‐
niejszego postępowania naruszeń przepisów rozporządzenia 2016/679.
Stopień odpowiedzialności administratora z uwzględnieniem środków technicznych i
organizacyjnych wdrożonych przez niego na mocy art. 25 i 32 (art. 83 ust. 2 lit. d)
rozporządzenia 2016/679).
W toku niniejszego postępowania organ nadzorczy poddał pod rozwagę kwestie
związane z oceną działań Administratora jedynie w kontekście należytego speł‐
nienia przez niego obowiązków, o których mowa w art. 37 ust. 1 lit. a) oraz art.
37 ust. 7 rozporządzenia 2016/679. Prezes UODO nie badał zatem okoliczności
związanych z wywiązywaniem się przez Z z innych nałożonych na niego przepi‐
sami rozporządzenia 2016/679 obowiązków, w tym tych określonych na gruncie
art. 25 i 32 tego aktu prawnego. Z tego też powodu ewentualny brak odpowied‐
nich środków technicznych i organizacyjnych, o których mowa w art. 25 i 32 roz‐
porządzenia 2016/679, jako nie należący do istoty sprawy, a więc i pozbawiony
przymiotu obciążającego lub łagodzącego, nie może zostać uznany za czynnik
mogący dodatkowo wpłynąć na ocenę stwierdzonych w toku niniejszego postę‐
powania naruszeń przepisów rozporządzenia 2016/679 i wymiar nałożonej na
Administratora kary pieniężnej.
Wszelkie stosowne wcześniejsze naruszenia ze strony administratora (art. 83 ust. 2
lit. e) rozporządzenia 2016/679).
Prezes UODO nie stwierdził leżących po stronie Administratora jakichkolwiek
wcześniejszych naruszeń przepisów o ochronie danych osobowych, w związku z
czym brak jest podstaw do traktowania tej okoliczności jako obciążającej. Obo‐
wiązkiem każdego administratora jest przestrzeganie przepisów prawa, a zatem
brak wcześniejszych naruszeń nie może być również okolicznością łagodzącą
przy wymierzaniu sankcji.
Kategorie danych osobowych, których dotyczyło naruszenie (art. 83 ust. 2 lit. g)
rozporządzenia 2016/679).
Naruszenie przez Administratora przepisów art. 37 ust. 1 lit. a) i art. 37 ust. 7
rozporządzenia 2016/679 dotyczyło niespełnienia ciążącego na nim obowiązku
o charakterze bezwzględnym w zakresie skutecznego wyznaczenia w swojej or‐
ganizacji IOD oraz dokonania na tej podstawie publikacji jego danych kontakto‐
wych, a także zawiadomienia o nich organu nadzorczego. Tym samym, nie od‐
nosi się ono ze swej istoty do kwestii naruszenia bezpieczeństwa przetwarza‐
nych przez Administratora danych osobowych i ich kategorii w rozumieniu art. 4
pkt 12 rozporządzenia 2016/679, co w konsekwencji mogłoby mieć wymiar ob‐
ciążający lub łagodzący w zakresie oceny stwierdzonego naruszenia.

5.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

6.

7.

8.

Strona 19 z 21

Sposób, w jaki organ nadzorczy dowiedział się o naruszeniu, w szczególności, czy i w
jakim zakresie administrator zgłosił naruszenie (art. 83 ust. 2 lit. h) rozporządzenia
2016/679).
Prezes UODO dowiedział się o nieprawidłowościach w procesach przetwarzania
danych osobowych realizowanych przez Administratora w toku postępowania
wyjaśniającego, zainicjowanego wskutek zgłoszenia dotyczącego „(…) sposobu
przestrzegania ustawy o ochronie danych osobowych w Y przy ul. (…) (…)”. Jed‐
nocześnie, EROD wskazuje w Wytycznych 04/2022, że „sposób, w jaki organ
nadzorczy dowiedział się o naruszeniu, może stanowić istotną okoliczność ob‐
ciążającą albo łagodzącą. Przy ocenie tego aspektu szczególną wagę można
przypisać kwestii, czy administrator lub podmiot przetwarzający powiadomił o
naruszeniu organ nadzorczy z własnej inicjatywy, a jeśli tak, to w jakim zakresie,
zanim organ nadzorczy został poinformowany o naruszeniu w drodze - na przy‐
kład - skargi lub postępowania. (…) W przypadku gdy organ nadzorczy dowie‐
dział się o naruszeniu na przykład w wyniku skargi lub w toku postępowania, co
do zasady element ten należy uznać również za okoliczność neutralną. Organ
nadzorczy może uznać ten fakt za okoliczność łagodzącą, jeżeli administrator
lub podmiot przetwarzający zgłosili naruszenie z własnej inicjatywy, zanim
organ nadzorczy dowiedział się o danej sprawie.”
Jeżeli wobec administratora, którego sprawa dotyczy, zostały wcześniej zastosowa‐
ne w tej samej sprawie środki, o których mowa w art. 58 ust. 2 - przestrzeganie tych
środków (art. 83 ust. 2 lit. i) rozporządzenia 2016/679).
Przed wydaniem niniejszej decyzji Prezes UODO nie stosował wobec Administra‐
tora w rozpatrywanej sprawie żadnych środków wymienionych w art. 58 ust. 2
rozporządzenia 2016/679, w związku z czym nie miał on obowiązku podejmowa‐
nia żadnych działań związanych z ich stosowaniem, a które to działania, podda‐
ne ocenie organu nadzorczego, mogłyby mieć obciążający lub łagodzący wpływ
na ocenę stwierdzonego naruszenia.
Stosowanie zatwierdzonych kodeksów postępowania na mocy art. 40 lub zatwier‐
dzonych mechanizmów certyfikacji na moc art. 42 (art. 83 ust. 2 lit. j)
rozporządzenia 2016/679).
Administrator nie stosuje zatwierdzonych kodeksów postępowania ani zatwier‐
dzonych mechanizmów certyfikacji, o których mowa w przepisach rozporządze‐
nia 2016/679. Ich przyjęcie, wdrożenie i stosowanie nie jest jednak – jak stano‐
wią przepisy rozporządzenia 2016/679 – obowiązkowe dla administratorów, w
związku z czym okoliczność ich niestosowania nie może być w niniejszej sprawie
poczytana na niekorzyść Administratora. Na jego korzyść mogłaby być nato‐
miast uwzględniona okoliczność przyjęcia i stosowania tego rodzaju instrumen‐
tów, jako środków gwarantujących wyższy niż standardowy poziom ochrony
przetwarzania danych osobowych.
Osiągnięte bezpośrednio lub pośrednio w związku z naruszeniem korzyści finansowe
lub uniknięcie straty (art. 83 ust. 2 lit. k) rozporządzenia 2016/679).

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

9.

Strona 20 z 21

Prezes UODO nie stwierdził, aby w związku z naruszeniem Administrator odniósł
jakiekolwiek korzyści finansowe lub uniknął tego rodzaju strat. Brak jest więc
podstaw do traktowania tej okoliczności jako obciążającej Administratora.
Stwierdzenie zaistnienia wymiernych korzyści finansowych wynikających z naru‐
szenia przepisów rozporządzenia 2016/679 należałoby ocenić zdecydowanie ne‐
gatywnie. Nieosiągnięcie zaś przez Administratora takich korzyści, jako stan na‐
turalny, niezależny od naruszenia i jego skutków, jest okolicznością, która z isto‐
ty rzeczy nie może być dla Administratora łagodząca. Interpretację tę potwier‐
dza już samo sformułowanie przepisu art. 83 ust. 2 lit. k) rozporządzenia
2016/679, który nakazuje organowi nadzorczemu zwrócić należytą uwagę na ko‐
rzyści „osiągnięte” - zaistniałe po stronie podmiotu dokonującego naruszenia.
Inne obciążające lub łagodzące czynniki mające zastosowanie do okoliczności
sprawy (art. 83 ust. 2 lit. k) rozporządzenia 2016/679).
Prezes UODO wszechstronnie rozpatrując sprawę nie odnotował innych niż opi‐
sane powyżej okoliczności mogących mieć wpływ na ocenę naruszenia i na
wysokość orzeczonej administracyjnej kary pieniężnej.

W niniejszej sprawie administracyjna kara pieniężna wobec Z nałożona została za naru‐
szenie art. 37 ust. 1 lit. a) oraz art. 37 ust. 7 rozporządzenia 2016/679 na podstawie
przytoczonego wyżej art. 83 ust. 4 lit. a) rozporządzenia 2016/679. Jednocześnie, kara w
wysokości 25 000 PLN nałożona na Administratora łącznie za naruszenie wszystkich po‐
wyższych przepisów - stosownie do przepisu art. 83 ust. 4 lit. a) rozporządzenia
2016/679 podlega administracyjnej karze pieniężnej w wysokości do 10 000 000 EUR, a
w przypadku przedsiębiorstwa – w wysokości do 2 % jego całkowitego rocznego świato‐
wego obrotu z poprzedniego roku obrotowego, nie przekraczając przy tym limitu kar
określonego w art. 102 ust. 1 pkt 1 uodo.
Uwzględniając wszystkie omówione wyżej okoliczności, Prezes Urzędu Ochrony Danych
Osobowych uznał, że nałożenie administracyjnej kary pieniężnej na Z jest konieczne i
uzasadnione wagą oraz charakterem i zakresem zarzucanych temu podmiotowi naru‐
szeń przepisów rozporządzenia 2016/679. Stwierdzić należy, iż zastosowanie wobec tego
podmiotu jakiegokolwiek innego środka naprawczego przewidzianego w art. 58 ust. 2
rozporządzenia 2016/679, w szczególności zaś poprzestanie na upomnieniu (art. 58 ust.
2 lit. b) rozporządzenia 2016/679), nie byłoby proporcjonalne do stwierdzonych nieprawi‐
dłowości w procesie przetwarzania danych osobowych oraz nie gwarantowałoby tego, że
ww. podmiot w przyszłości nie dopuści się podobnych, co w sprawie niniejszej zanie‐
dbań.
W ocenie Prezesa UODO nałożona na Z administracyjna kara pieniężna w wysokości 25
000,- PLN (słownie: dwadzieścia pięć tysięcy złotych), spełnia w ustalonych okoliczno‐
ściach niniejszej sprawy funkcje, o których mowa w art. 83 ust. 1 rozporządzenia
2016/679, tzn. jest w tym indywidualnym przypadku skuteczna, proporcjonalna i odstra‐
szająca.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

Decyzja DKN.5131.7.2024

Strona 21 z 21

W ocenie Prezesa UODO nałożona na Z kara jest proporcjonalna zarówno do wagi naru‐
szenia (skutkującego naruszeniem bezwzględnie ciążącego na Administratorze obowiąz‐
ku, o którym mowa w art. 37 ust. 1 lit. a) rozporządzenia 2016/679, skutkującym również
niespełnieniem przez niego wymogów określonych w art. 37 ust. 7 rozporządzenia
2016/679), jak i do wielkości tego administratora. Jednocześnie, Prezes UODO wskazuje,
że nałożona na Z administracyjna kara pieniężna spełnia w szczególności kryterium pro‐
porcjonalności kary w rozumieniu wypracowanym w orzecznictwie TSUE (na gruncie pra‐
wa konkurencji i w stosunku do decyzji Komisji Europejskiej, ale mającym zdaniem
Prezesa UODO ogólniejsze zastosowanie): „(…) zasada proporcjonalności wymaga, aby
akty wydawane przez instytucje Unii nie przekraczały granic tego, co jest stosowne i ko‐
nieczne do realizacji uzasadnionych celów, którym służą dane przepisy, przy czym tam,
gdzie istnieje możliwość wyboru spośród większej liczby odpowiednich rozwiązań, należy
stosować najmniej dotkliwe, a wynikające z tego niedogodności nie mogą być nadmierne
w stosunku do zamierzonych celów (…) (zob. wyrok z 12 grudnia 2012 r., Electrabel / Ko‐
misja, T-332/09, EU:T:2012:672, pkt 279 i przytoczone tam orzecznictwo)” (zob. wyrok z
26 października 2017 r. w sprawie T-704/14 Marine Harvest ASA przeciwko KE, ust. 580).
W ocenie Prezesa UODO kara w tej wysokości będzie skuteczna (osiągnie cel jakim jest
ukaranie Administratora za poważne naruszenie o poważnych skutkach) i odstraszająca
na przyszłość (spowoduje, że Z celem uniknięcia kolejnych sankcji zwróci należytą uwa‐
gę na należyte wypełnianie obowiązków spoczywających na nim, jako podmiocie określo‐
nym w art. 9 uodo w związku z art. 9 u.f.p.). Kara w niższej wysokości dla tego podmiotu
mogła by być w praktyce niezauważalna i mogłaby zostawić pole do kalkulowania, czy
dla tej organizacji koszty administracyjnych kar pieniężnych nie byłyby niższe niż
nakłady na ochronę danych osobowych.
W związku z powyższym wskazać należy, że kara pieniężna w wysokości 25 000,- PLN
(słownie: dwadzieścia pięć tysięcy złotych) nałożona na Administratora, spełnia w ustalo‐
nych okolicznościach niniejszej sprawy przesłanki, o których mowa w art. 83 ust. 1 roz‐
porządzenia 2016/679 ze względu na powagę stwierdzonego naruszenia w kontekście
podstawowego celu rozporządzenia 2016/679 – ochrony podstawowych praw i wolności
osób fizycznych, w szczególności prawa do ochrony danych osobowych. Jednocześnie,
wysokość administracyjnej kary pieniężnej nałożonej niniejszą decyzją na Z będącego
jednostką sektora finansów publicznych (wskazaną w art. 9 u. f. p.) mieści się w
określonym w art. 102 ust. 1 uodo limicie 100 000 złotych.
Mając powyższe na uwadze Prezes Urzędu Ochrony Danych Osobowych rozstrzygnął jak
w sentencji niniejszej decyzji.

https://uodo.neurodoc.pl/document/urn:ndoc:gov:pl:uodo:2024:dkn_5131_7/content

2025-09-03 13:22

