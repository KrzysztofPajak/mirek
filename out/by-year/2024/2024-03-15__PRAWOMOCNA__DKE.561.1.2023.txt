Warszawa, 15 marca 2024
PRAWOMOCNA

Decyzja
DKE.561.1.2023

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2023 r., poz. 775 ze zm.) w związku z art. 7 ust. 1 i 2, art. 60
ustawy z dnia 10 maja 2018 r. o ochronie danych osobowych (Dz. U. z 2019 r., poz. 1781
t.j.) oraz na podstawie art. 57 ust. 1 lit. a) i h), art. 58 ust. 2 lit. b) w związku z art. 31
oraz art. 58 ust. 1 lit. a) i e) Rozporządzenia Parlamentu Europejskiego i Rady UE
2016/679 z dnia 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (ogólne rozporządzenie o ochronie danych) (Dz. Urz.
UE L 119 z 4 maja 2016, str. 1, ze zmianami ogłoszonymi w Dz. Urz. UE L 127 z 23 maja
2018, str. 2, oraz w Dz. Urz. UE L 74 z 4 marca 2021, str. 35), zwanego dalej „Rozporzą‐
dzeniem 2016/679”,
po przeprowadzeniu wszczętego z urzędu postępowania administracyjnego w przedmio‐
cie nałożenia administracyjnej kary pieniężnej na H. Sp. z o.o. z siedzibą we W. przy ul.
(…), Prezes Urzędu Ochrony Danych Osobowych,
udziela H. Sp. z o.o. z siedzibą we W. przy ul. (…) upomnienia za naruszenie przepisów
art. 31 oraz art. 58 ust. 1 lit. a) i e) Rozporządzenia 2016/679, polegające na braku
współpracy z Prezesem Urzędu Ochrony Danych Osobowych w ramach wykonywania
przez niego jego zadań oraz na niezapewnieniu Prezesowi Urzędu Ochrony Danych Oso‐
bowych dostępu do danych osobowych i informacji niezbędnych do realizacji jego zadań
w postępowaniach o sygn. (…). (…), (…), (…).

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 2 z 12

Uzasadnienie

Stan faktyczny
Do Prezesa Urzędu Ochrony Danych Osobowych (zwanego dalej „Prezesem UODO”, „Or‐
ganem”) w dniu 25 października 2022 r. wpłynęła skarga Pana A. K., zam. w W. przy (…)
(zwanego dalej „Skarżącym”) na nieprawidłowości w procesie przetwarzania jego da‐
nych osobowych przez H. Sp. z o.o. z siedzibą w W. przy ul. (…) (zwanej dalej „Spółką”)
polegające na opublikowaniu danych osobowych Skarżącego na internetowej giełdzie
wierzytelności bez podstawy prawnej. W związku z powyższym, celem rozpatrzenia za‐
rzutów podnoszonych przez Skarżącego, Prezes UODO wszczął postępowanie
wyjaśniające o sygn. (…).
W ramach wyżej wskazanego postępowania – działając na podstawie art. 58 ust. 1 lit. a)
i e) Rozporządzenia 2016/679 – Prezes UODO pismem z 9 listopada 2022 r. wezwał
Spółkę do wskazania:
„
1) czy, a jeżeli tak, to kiedy, na jakiej podstawie prawnej (proszę o wskazanie kon‐
kretnego przepisu/-ów prawa), w jakim celu oraz zakresie Spółka pozyskała
dane osobowe Skarżącego;
2) czy, a jeśli tak, to na jakiej podstawie prawnej (proszę o wskazanie konkretnych
przepisów prawa), w jakim celu oraz zakresie Spółka aktualnie przetwarza dane
Skarżącego (należy przesłać kopię dokumentacji wykazującej uprawnienie do
przetwarzania danych osobowych Skarżącego, w wersji niezawierającej informa‐
cji stanowiących tajemnicę przedsiębiorstwa). Uwaga: Jeżeli dane osobowe
przetwarzane są na podstawie art. 6 ust. 1 lit. c) RODO należy wskazać konkret‐
ny przepis prawa, z którego wynika obowiązek przetwarzania danych;
3) czy, a jeżeli tak, to kiedy, na jakiej podstawie prawnej (proszę o wskazanie kon‐
kretnego przepisu/-ów prawa), w jakim celu oraz zakresie Spółka opublikowała
dane osobowe Skarżącego na internetowej giełdzie długów;
4) czy Skarżący zwrócił się do Spółki z wnioskiem o usunięcie jego danych osobo‐
wych opublikowanych na internetowej giełdzie wierzytelności, a jeżeli tak, to w
jaki sposób Spółka ustosunkowała się do powyższego (należy załączyć pełną
korespondencję w tym zakresie).”
Wezwanie to skierowane zostało na adres siedziby Spółki ujawniony w Krajowym Reje‐
strze Sądowym, tj. ul. (…) W. i zostało jej doręczone w dniu 14 listopada 2022 r. Pomimo
powzięcia informacji przez Spółkę o toczącym się postępowaniu o sygn. (…), Spółka nie
udzieliła odpowiedzi na ww. wezwanie Prezesa UODO.

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 3 z 12

W związku z powyższym Prezes UODO ponownie – pismem z 6 grudnia 2022 r. – zwrócił
się do Spółki do ustosunkowania się do treści skargi i do złożenia wyjaśnień w sprawie o
sygn. (…) w postaci udzielenia odpowiedzi na pytania zawarte w wezwaniu z 9 listopada
2022 r. (zob. pkt 2 uzasadnienia niniejszej decyzji). Pismem tym Spółka została pouczo‐
na o konsekwencjach złożenia niewyczerpujących wyjaśnień w sprawie, czyli o możliwo‐
ści nałożenia na nią administracyjnej kary pieniężnej zgodnie z art. 83 ust. 4 lit. a) oraz
art. 83 ust. 5 lit. e) Rozporządzenia 2016/679. Analogicznie jak w przypadku pierwszego
wezwania, wezwanie z 6 grudnia 2022 r. zostało doręczone na adres siedziby Spółki w
dniu 12 grudnia 2022 r.
W odpowiedzi na powyższe wezwanie pismem z 21 listopada 2022 r., które wpłynęło w
dniu 18 stycznia 2023 r. do Urzędu Ochrony Danych Osobowych, Spółka udzieliła wyja‐
śnień. W ich treści wskazała skąd pozyskała dane osobowe Skarżącego, a także poinfor‐
mowała Prezesa UODO w jakim celu oraz na jakiej podstawie przetwarza dane osobowe
Skarżącego. Na niniejszym piśmie widniała pieczęć Prezesa Zarządu Spółki – Pana (…),
lecz pismo to nie zostało opatrzone podpisem osoby uprawnionej do jej reprezentacji.
W odpowiedzi na powyższe pismo Spółki (zob. pkt 4 uzasadnienia niniejszej decyzji) Pre‐
zes UODO wezwał Spółkę pismem z 19 stycznia 2023 r. na podstawie art. 64 § 2 ustawy
z dnia 14 czerwca 1960 r. Kodeks postępowania administracyjnego (Dz. U. z 2023 r., poz.
775 ze zm.) (zwanej dalej „k.p.a.”) do usunięcia braków formalnych podania w postaci
braku podpisu oraz ponownie wezwał Spółkę do ustosunkowania się do treści skargi oraz
do złożenia wyjaśnień w postaci udzielenia odpowiedzi na pytania zawarte w wezwa‐
niach Organu z 9 listopada 2022 r. i 6 grudnia 2022 r. (zob. pkt 2 – 3 uzasadnienia niniej‐
szej decyzji), a także do przedłożenia dokumentacji, o której Spółka wspomniała w wyja‐
śnieniach z 21 listopada 2022 r. W ramach niniejszego wezwania Spółka została poinfor‐
mowana, że nieuzupełnienie podpisu spowoduje nieuwzględnienie jej wyjaśnień z 21 li‐
stopada 2022 r. oraz została pouczona o treści art. 83 ust. 4 lit. a) oraz art. 83 ust. 5 lit.
e) Rozporządzenia 2016/679 (zob. pkt 3 uzasadnienia niniejszej decyzji).
Wezwanie to zostało skierowane na adres siedziby Spółki i zostało jej doręczone w dniu
23 stycznia 2023 r. Powyższe nie doprowadziło do usunięcia przez Spółkę braków
formalnych podania, do czego Spółka była wzywana.
Ponadto do Urzędu Ochrony Danych Osobowych wpłynęła skarga Pana B. G., Pana K. W.
oraz Pana M. C. (zwanych razem: „Skarżącymi”), na nieprawidłowości w procesie prze‐
twarzania ich danych osobowych przez Spółkę, polegające na niespełnieniu wobec nich
obowiązku informacyjnego wynikającego z art. 15 Rozporządzenia 2016/679. W związku
z powyższym, Prezes UODO wszczął postępowania wyjaśniające o sygn. (…), (…) oraz
(…).
W ramach wyżej wskazanych postępowań, w których Skarżącymi są odpowiednio: Pan M.
C., Pan K. W. oraz Pan B. G., Prezes UODO zwrócił się do Spółki w dniu 17 grudnia 2021
r., wzywając ją do ustosunkowania do treści skargi oraz do złożenia wyjaśnień poprzez
udzielenie odpowiedzi na następujące pytania:
„
1)

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 4 z 12

kiedy (proszę wskazać dokładną datę), na jakiej podstawie prawnej (proszę o
wskazanie konkretnego przepisu/-ów prawa), w jakim celu i w jakim zakresie
(proszę wymienić kategorie/rodzaje danych) H. pozyskał dane osobowe Skarżą‐
cego;
2) czy, a jeśli tak, to na jakiej podstawie prawnej (proszę o wskazanie konkretnego
przepisu/-ów prawa), w jakim celu, w jakim zakresie (proszę wymienić katego‐
rie/rodzaje danych), H. aktualnie przetwarza dane osobowe Skarżącego;
3) czy Skarżący zwracał się do H. z żądaniem spełnienia wobec niego obowiązku
informacyjnego wynikającego z art. 15 RODO, a jeśli tak, to jaka była odpowiedź
H. (proszę o przesłanie korespondencji prowadzonej ze Skarżącym w ww. zakre‐
sie)”.
Niniejsze wezwania skierowane zostały na adres siedziby Spółki i zostały jej doręczone w
dniu 22 grudnia 2021 r.
Do Urzędu Ochrony Danych Osobowych wpłynęły w dniu 10 stycznia 2022 r. odpowiedzi
Spółki, w ramach których Spółka w sposób lakoniczny wskazała skąd pozyskała dane
osobowe Skarżących, oświadczając jednocześnie, że Spółka nie przetwarza ich danych
osobowych, a także poinformowała o przesłaniu w dniu 9 czerwca 2021 r. Skarżącym
klauzuli informacyjnej, która była załączona do wezwania do zapłaty. Do powyższej kore‐
spondencji Spółka nie załączyła dowodów w postaci pocztowych potwierdzeń nadania
korespondencji, pomimo wykazania w treści wyjaśnień takiego załącznika.
Wobec powyższego w dniu 19 grudnia 2022 r. Prezes UODO skierował do Spółki wezwa‐
nia do uzupełnienia wyjaśnień i ustosunkowania się do treści skargi, w szczególności po‐
przez udzielenie odpowiedzi na pytania nr 1) – 3) (zob. pkt 7 uzasadnienia niniejszej
decyzji) oraz do przesłania „pocztowego potwierdzenia nadania” oraz klauzuli informa‐
cyjnej, o których Spółka wspomniała w wyjaśnieniach z 23 grudnia 2021 r. (zob. pkt 8
uzasadnienia niniejszej decyzji). Niniejszymi pismami Spółka została pouczona o treści
art. 83 ust. 4 lit. a) oraz art. 83 ust. 5 lit. e) Rozporządzenia 2016/679 w sytuacji złożenia
niewyczerpujących wyjaśnień (zob. pkt 3 i 5 uzasadnienia niniejszej decyzji).
Wezwania te zostały skierowane na adres siedziby Spółki (zob. pkt 2 – 3 uzasadnienia ni‐
niejszej decyzji) i po bezskutecznej awizacji zostały zwrócone do Urzędu Ochrony Danych
Osobowych w dniu 16 stycznia 2023 r. (w przypadku postępowań o sygn. (…) i (…)) oraz
w dniu 17 stycznia 2023 r. (w przypadku postępowania o sygn. (…)) z adnotacją
„ZWROT, nie podjęto w terminie”, a zatem zostały uznane za prawidłowo doręczone
Spółce stosownie do brzmienia art. 44 k.p.a.
Wobec braku odpowiedzi Spółki na pisma z 19 grudnia 2022 r., Prezes UODO w dniu 19
stycznia 2023 r. ponownie skierował do Spółki wezwania do ustosunkowania się do treści
skargi oraz do uzupełnienia wyjaśnień poprzez udzielenie odpowiedzi na pytania zawarte
w pismach z 19 grudnia 2022 r. (zob. pkt 9 uzasadnienia niniejszej decyzji). Analogicznie
jak w przypadku pism z 19 grudnia 2022 r. Spółka została pouczona o treści art. 83 ust. 4
lit. a ) oraz art. 83 ust. 5 lit. e) Rozporządzenia 2016/679 (zob. pkt 9 uzasadnienia niniej‐
szej decyzji). Powyższa korespondencja została doręczona Spółce pod aktualnym adre‐

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 5 z 12

sem jej siedziby w dniu 23 stycznia 2023 r., lecz nie doprowadziła do złożenia przez
Spółkę wyjaśnień w niniejszych postępowaniach.
Okoliczności stanu faktycznego Prezes UODO ustalił na podstawie całokształtu korespon‐
dencji urzędowej, którą Prezes UODO kierował do Spółki, która znajduje się w aktach
sprawy o sygn. (…), (…), (…) oraz (…). Korespondencja ta dokumentuje w sposób pełny i
wyczerpujący całokształt prób uzyskania przez Prezesa UODO dostępu do danych osobo‐
wych i informacji potrzebnych do realizacji swoich zadań – w tym przypadku do rozpa‐
trzenia spraw o sygn. (…), (…), (…) oraz (…), a z drugiej strony odzwierciedla brak
reakcji Spółki na żądania Prezesa UODO.

Postępowanie
W związku z nieudzieleniem przez Spółkę informacji niezbędnych do rozstrzygnięcia
sprawy o sygn. (…), Prezes UODO wszczął wobec niej z urzędu – na podstawie art. 83
ust. 4 lit. a) oraz 83 ust. 5 lit. e) Rozporządzenia 2016/679 – niniejsze postępowanie ad‐
ministracyjne o sygn. DKE.561.1.2023 w przedmiocie nałożenia na Spółkę administracyj‐
nej kary pieniężnej za naruszenie art. 31 oraz art. 58 ust. 1 lit. a) i e) Rozporządzenia
2016/679. O wszczęciu postępowania Spółka poinformowana została pismem z 16 lutego
2023 r. (znak: DKE.561.1.2023). Korespondencja ta, skierowana na adres siedziby Spółki
została doręczona w dniu 20 lutego 2023 r. Pismem tym Spółka wezwana została, celem
ustalenia podstawy wymiaru administracyjnej kary pieniężnej w oparciu o art. 101a ust.
1 ustawy z dnia 10 maja 2018 r. o ochronie danych osobowych (Dz. U. z 2019 r. poz.
1781 t.j., zwanej dalej „u.o.d.o.”), do przedstawienia sprawozdania finansowego lub in‐
nego dokumentu przedstawiającego wysokość obrotu i wyniku finansowego osiągniętego
przez nią w roku 2022. Spółka poinformowana została, na czym polega zarzucane jej na‐
ruszenie; została również pouczona o sankcjach grożących za to naruszenie, a także o
istniejącej nadal możliwości złożenia wyjaśnień, których żądał od niej Prezes UODO w po‐
stępowaniu o sygn. (…), co mogłoby wpłynąć łagodząco na wymiar administracyjnej
kary pieniężnej orzeczonej w niniejszej sprawie. Ponadto Spółka poinformowana została
o możliwości wypowiedzenia się – przed wydaniem decyzji administracyjnej, co do
zebranych dowodów i materiałów oraz zgłoszonych żądań.
Natomiast nieudzielenie przez Spółkę informacji niezbędnych do rozstrzygnięcia spraw
rozpoznawanych pod sygn. (…), (…) oraz (…) doprowadziło do rozszerzenia przez Preze‐
sa UODO przedmiotu postępowania administracyjnego o sygn. DKE.561.1.2023 o postę‐
powania administracyjne rozpoznawane pod sygn. (…), (…) oraz (…). O powyższym
Spółka została poinformowana pismem z 21 marca 2023 r., które zostało doręczone na
adres jej siedziby w dniu 27 marca 2023 r. Analogicznie jak w przypadku informacji o
wszczęciu postępowania i o zgromadzeniu materiału dowodowego z 16 lutego 2023 r.
(zob. pkt 12 uzasadnienia niniejszej decyzji), pismem z 21 marca 2023 r. Spółka wezwa‐

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 6 z 12

na została, celem ustalenia podstawy wymiaru administracyjnej kary pieniężnej w opar‐
ciu o art. 101a ust. 1 u.o.d.o., do przedstawienia sprawozdania finansowego lub innego
dokumentu przedstawiającego wysokość obrotu i wyniku finansowego osiągniętego
przez nią w roku 2022. Ponadto poinformowana została na czym polega zarzucane jej
naruszenie, pouczona została o sankcjach grożących za to naruszenie, a także o istnieją‐
cej nadal możliwości złożenia wyjaśnień, których żądał od niej Prezes UODO w postępo‐
waniach o sygn. (…), (…) oraz (…), co mogłoby wpłynąć łagodząco na wymiar admini‐
stracyjnej kary pieniężnej orzeczonej w niniejszej sprawie. Spółka poinformowana zosta‐
ła również o możliwości wypowiedzenia się – przed wydaniem decyzji administracyjnej,
co do zebranych dowodów i materiałów oraz zgłoszonych żądań.
W związku z brakiem odpowiedzi Spółki zarówno na pismo z 16 lutego 2023 r., jak i na
pismo z 21 marca 2023 r., w dniu 10 maja 2023 r. pracownik Departamentu (…) Urzędu
Ochrony Danych Osobowych skierował – za pośrednictwem poczty elektronicznej na ad‐
res: (…) – wiadomość do Spółki z prośbą o pilny kontakt w sprawie o sygn. DKE.
561.1.2023. Powyższa czynność doprowadziła do kontaktu pracownika Spółki z Urzędem
Ochrony Danych Osobowych, w ramach którego pracownik Spółki zobowiązał się w jej
imieniu do niezwłocznej odpowiedzi na niniejszą korespondencję w postępowaniu o
sygn. DKE.561.1.2023. Odpowiedź ta wpłynęła do Urzędu Ochrony Danych Osobowych
dopiero w dniu 2 czerwca 2023 r., po ponagleniu pracownika Departamentu (…) Urzędu
Ochrony Danych Osobowych skierowanym w dniu 24 maja 2023 r. za pośrednictwem
poczty elektronicznej. Wyjaśnienia Spółki stanowiły odpowiedź jedynie na informację o
rozszerzeniu przedmiotu postępowania i o zgromadzeniu materiału dowodowego z 21
marca 2023 r. (zob. pkt 13 uzasadnienia niniejszej decyzji). W ramach wyjaśnień Spółka
poinformowała Prezesa UODO skąd pozyskała dane osobowe Skarżących, w jakim celu
zostały powierzone jej dane osobowe Skarżących, wskazała podstawę prawną oraz okre‐
śliła ramy czasowe przetwarzania danych osobowych Skarżących. Ponadto Spółka
oświadczyła, że spełniła obowiązek informacyjny podczas rozmowy telefonicznej pracow‐
nika Spółki ze Skarżącymi. W ramach niniejszej odpowiedzi Spółka podjęła próbę uspra‐
wiedliwienia swojego zachowania polegającego na braku współpracy z organem
nadzorczym, wskazując, że nastąpiło „(…) przeoczenie pracownika, który pod wpływem
długofalowych zmian kadrowych nie wywiązał się ze swoich obowiązków”. Do niniejszych
wyjaśnień Spółka załączyła kopię umowy (…) z dnia 2 czerwca 2021 r. oraz w celu speł‐
nienia obowiązku wynikającego z art. 101a ust. 1 u.o.d.o. załączyła kopię sprawozdania
finansowego za rok obrotowy 2022.
Wobec niepełnych wyjaśnień Spółki, które wpłynęły do Urzędu Ochrony Danych Osobo‐
wych w dniu 2 czerwca 2023 r. (zob. pkt 14 uzasadnienia niniejszej decyzji) Prezes UODO
wezwał ją w dniu 12 czerwca 2023 r. do uzupełnienia wyjaśnień, w szczególności do
udzielenia odpowiedzi na pytania o nr 3) zadane w wezwaniach do złożenia wyjaśnień z
17 grudnia 2021 r. (zob. pkt 7 uzasadnienia niniejszej decyzji) oraz do przedłożenia do‐
wodów, co do których Spółka wypowiedziała się w pismach z 23 grudnia 2021 r. (zob.
pkt 8 – 9 uzasadnienia niniejszej decyzji). Ponadto w związku z brakiem wyjaśnień Spółki
w sprawie o sygn. (…), Organ wezwał ją do uzupełnienia wyjaśnień w postaci udzielenia

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 7 z 12

odpowiedzi na pytania zadane w piśmie Prezesa UODO z 9 listopada 2022 r. (zob. pkt 2
uzasadnienia niniejszej decyzji) w terminie 7 dni od dnia otrzymania niniejszego
wezwania do uzupełnienia wyjaśnień.
Wezwanie to zostało doręczone Spółce pod adresem jej siedziby w dniu 15 czerwca 2023
r.
W dniu 26 czerwca 2023 r. wpłynęły do Urzędu Ochrony Danych Osobowych wyjaśnienia
Spółki, w ramach których Spółka wskazała, że spełniła wobec Skarżących obowiązek in‐
formacyjny poprzez skierowanie do Skarżących wezwania do zapłaty wraz z klauzulą in‐
formacyjną. Z uwagi na nadanie niniejszych pism w dniu 9 czerwca 2021 r. Spółka
oświadczyła, że nie ma możliwości wygenerowania potwierdzenia nadania ww. korespon‐
dencji. Ponadto Spółka poinformowała, że wpłynęły do niej żądania Skarżących w przed‐
miocie spełnienia obowiązku informacyjnego. W celu uprawdopodobnienia swoich twier‐
dzeń Spółka załączyła do wyjaśnień kopię wezwania do zapłaty z 8 czerwca 2021 r. wraz
z klauzulą informacyjną, wydruk korespondencji e-mail przeprowadzonej z pracownikiem
Poczty Polskiej S.A. oraz kopię wniosków Skarżących skierowanych w dniu 20 lipca 2021
r. do H. Sp. z o.o. z siedzibą we W. Ponadto do niniejszego pisma Spółka przedłożyła wy‐
jaśnienia, które wpłynęły w dniu 28 czerwca 2023 r. do sprawy o sygn. (…). W treści tych
wyjaśnień Spółka wskazała, że pozyskała dane osobowe Skarżącego na podstawie Ogól‐
nych Warunków Umowy (…) z dnia 18 lipca 2022 r. W ramach niniejszej umowy Skarżący
zlecił H. Sp. z o.o. z siedzibą we W. dochodzenie swoich roszczeń. Spółka przedstawiła na
jakiej podstawie przetwarza dane osobowe Skarżącego, poinformowała, że spełniła obo‐
wiązek informacyjny wobec Skarżącego za pośrednictwem wezwania do zapłaty z dnia
19 października 2022 r. oraz wskazała, że Skarżący zwrócił się do niej wiadomością email z 19 października 2022 r. z wnioskiem w przedmiocie usunięcia jego danych osobo‐
wych opublikowanych na internetowej giełdzie wierzytelności. Do niniejszych wyjaśnień
została załączona kopia umowy (…) z dnia 18 lipca 2022 r., kopia (…) z dnia 29 lipca
2022 r., wydruk korespondencji e-mail z dnia 11 sierpnia 2022 r., kopia faktury o nr (…),
kopia (…) z dnia 19 października 2022 r. oraz wydruk czynności systemowych
prowadzonych w sprawie Skarżącego.
W dniu 3 lipca 2023 r. Spółka została wezwana do złożenia wyjaśnień w sprawie o sygn.
(…) w postaci udzielenia odpowiedzi na następujące pytania:
„
1) jaką rolę w procesie przetwarzania danych osobowych Skarżącego pełnią Spółka
oraz H. Sp. z o.o. z siedzibą we W. przy ul. (…);
2) w jaki sposób ww. podmioty uregulowały między sobą zasady przetwarzania
danych osobowych klientów.”
Wezwanie to skierowane zostało na adres siedziby Spółki i zostało jej doręczone w dniu
10 lipca 2023 r. Pomimo wcześniej wyrażonej przez Spółkę woli współpracy z organem
nadzorczym, wezwanie z 3 lipca 2023 r. pozostało bez odpowiedzi.
Wobec powyższego, pracownik Departamentu (…) Urzędu Ochrony Danych Osobowych
w okresie od 14 września 2023 r. do 19 października 2023 r. regularnie kontaktował się z
pracownikiem Spółki w celu uzyskania wyjaśnień Spółki, stanowiących odpowiedź na we‐

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 8 z 12

zwanie Prezesa UODO z 3 lipca 2023 r. (zob. pkt 17 uzasadnienia niniejszej decyzji). Po‐
wyższe czynności doprowadziły do udzielenia przez Spółkę odpowiedzi, która wpłynęła
do Urzędu Ochrony Danych Osobowych w dniu 20 października 2023 r. Wyjaśnienia te
nie stanowiły odpowiedzi na zadane przez organ nadzorczy pytania w wezwaniu do zło‐
żenia wyjaśnień z 3 lipca 2023 r. (zob. pkt 17 uzasadnienia niniejszej decyzji). Jednakże
w dniu 17 listopada 2023 r. r.pr. A. K. – umocowany do reprezentacji Spółki w postępowa‐
niu o sygn. (…) – zajął w imieniu Spółki stanowisko w sprawie, które w sposób wyczerpu‐
jący odnosiło się do pytań zadanych przez organ nadzorczy w tym postępowaniu. W
szczególności wyjaśnił rolę, jaką pełni H. Sp. z o.o. z siedzibą we W. w procesie przetwa‐
rzania danych osobowych Skarżącego, a na potwierdzenie swoich twierdzeń załączył do‐
wód w postaci kopii umowy powierzenia przetwarzania danych z dnia 1 września 2021 r.
Jednocześnie w postępowaniu administracyjnym rozpoznawanym pod sygn. DKE.
561.1.2023 pełnomocnik Spółki zajął stanowisko w sprawie, w którym wskazał, że stan
faktyczny w niniejszym postępowaniu uległ zmianie, tj. od momentu wszczęcia postępo‐
wania o sygn. DKE.561.1.2023 oraz rozszerzenia przedmiotu tego postępowania Spółka
składała wyjaśnienia na wezwania organu nadzorczego. Pan r.pr. A. K. wyraził w imieniu
Spółki wolę współpracy i uzupełnienia wyjaśnień w wymaganym przez Prezesa UODO za‐
kresie. Do niniejszego pisma pełnomocnik Spółki załączył dowody w postaci kopii odpo‐
wiedzi Spółki z 13 grudnia 2023 r. na wezwania organu nadzorczego w sprawach rozpo‐
znawanych pod sygn. (…), (…) oraz (…) oraz kopię korespondencji datowaną na 21 grud‐
nia 2023 r., która stanowi odpowiedź na wniosek Skarżących w przedmiocie spełnienia
obowiązku informacyjnego określonego w art. 15 Rozporządzenia 2016/679.
Po rozpatrzeniu całości materiału dowodowego zebranego w sprawie, Prezes Urzędu
Ochrony Danych Osobowych zważył, co następuje.

Przepisy prawne
Zgodnie z art. 57 ust. 1 lit. a) Rozporządzenia 2016/679, Prezes UODO, jako organ nad‐
zorczy w rozumieniu art. 51 Rozporządzenia 2016/679 na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
m.in. rozpatruje skargi wniesione przez osobę, której dane dotyczą, lub przez podmiot,
organizację lub zrzeszenie zgodnie z art. 80, w odpowiednim zakresie prowadzi postępo‐
wania w przedmiocie tych skarg i w rozsądnym terminie informuje skarżącego o postę‐
pach i wynikach tych postępowań (art. 57 ust. 1 lit. f) Rozporządzenia 2016/679) oraz
prowadzi postępowania w sprawie stosowania niniejszego rozporządzenia, w tym na
podstawie informacji otrzymanych od innego organu nadzorczego lub innego organu
publicznego (art. 57 ust. 1 lit. h) Rozporządzenia 2016/679).
Dla umożliwienia realizacji tak określonych zadań, Prezesowi UODO przysługuje szereg
określonych w art. 58 ust. 1 Rozporządzenia 2016/679 uprawnień w zakresie prowadzo‐

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 9 z 12

nych postępowań, w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji swoich zadań
(art. 58 ust. 1 lit. a) Rozporządzenia 2016/679) oraz uprawnienie do uzyskania od admi‐
nistratora i podmiotu przetwarzającego dostępu do wszelkich danych osobowych i infor‐
macji niezbędnych do realizacji swoich zadań (art. 58 ust. 1 lit. e) Rozporządzenia
2016/679).
Naruszenie przepisów Rozporządzenia 2016/679 polegające na niezapewnieniu przez ad‐
ministratora lub podmiot przetwarzający dostępu do danych osobowych i informacji
skutkujące naruszeniem uprawnień organu określonych w art. 58 ust. 1 tego aktu praw‐
nego, podlega – zgodnie z art. 83 ust. 5 lit. e) in fine Rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Dodatkowo zarówno administrator jak i podmiot przetwarzający obowiązani są na żąda‐
nie organu nadzorczego współpracować z nim w ramach wykonywania przez niego jego
zadań, o czym stanowi art. 31 Rozporządzenia 2016/679. Niewywiązanie się z tego obo‐
wiązku zagrożone jest – zgodnie z art. 83 ust. 4 lit. a) Rozporządzenia 2016/679 – admi‐
nistracyjną karą pieniężną w wysokości do 10 000 000 EUR, a w przypadku przedsiębior‐
stwa – w wysokości do 2% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Prezesowi UODO przysługuje ponadto szereg określonych w art. 58 ust. 2 Rozporządze‐
nia 2016/679 uprawnień naprawczych, w tym prawo udzielenia upomnienia administra‐
torowi lub podmiotowi przetwarzającemu w przypadku naruszenia przepisów Rozporzą‐
dzenia 2016/679 przez operacje przetwarzania. Zgodnie z motywem 148 Rozporządze‐
nia 2016/679, aby egzekwowanie przepisów Rozporządzenia 2016/679 było skuteczniej‐
sze, należy za jego naruszenie nakładać sankcje, w tym administracyjne kary pieniężne –
oprócz lub zamiast odpowiednich środków nakładanych na mocy Rozporządzenia
2016/679 przez organ nadzorczy. Jeżeli naruszenie jest niewielkie, karę pieniężną można
zastąpić upomnieniem. Powinno się jednak zwrócić uwagę na charakter, wagę oraz czas
trwania naruszenia, na to, czy naruszenie nie było umyślne, na działania podjęte przez
administratora dla zminimalizowania szkody, na stopień odpowiedzialności lub wszelkie
mające znaczenie wcześniejsze naruszenia, na sposób, w jaki organ nadzorczy dowie‐
dział się o naruszeniu, na przestrzeganie środków nałożonych na administratora lub pod‐
miot przetwarzający, na stosowanie kodeksów postępowania oraz wszelkie inne czynniki
obciążające lub łagodzące.
Stosowanie do art. 60 u.o.d.o. postępowanie w sprawie naruszenia przepisów o ochronie
danych osobowych jest prowadzone przez Prezesa UODO. Z kolei art. 7 ust. 1 u.o.d.o.
stanowi, że w sprawach nieuregulowanych w tej ustawie do postępowań administracyj‐
nych przed Prezesem UODO (w tym w postępowaniach w przedmiocie nałożenia admini‐
stracyjnej kary pieniężnej, o których mowa w Rozdziale 11 u.o.d.o.) stosuje się przepisy
ustawy z dnia 14 czerwca 1960 r. Kodeks postępowania administracyjnego (Dz. U. z

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 10 z 12

2023 r. poz. 775 ze zm.). Zgodnie z art. 7 ust. 2 u.o.d.o. postępowania te są
postępowaniami jednoinstancyjnymi.
Zgodnie z brzmieniem art. 44 § 4 k.p.a. w związku z art. 44 § 1 k.p.a., fikcja doręczenia
zachodzi z upływem ostatniego dnia okresu, to jest 14 dni, w przypadku doręczenia pi‐
sma osobie fizycznej w jej mieszkaniu lub miejscu pracy przez operatora pocztowego, a
pismo pozostawia się w aktach sprawy.

Ocena prawna
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego należy przyjąć, że Prezes UODO uprawniony był –
zgodnie z art. 31 oraz art. 58 ust. 1 lit. a) i e) Rozporządzenia 2016/679 – do żądania od
Spółki dostarczenia danych osobowych i informacji, niezbędnych do realizacji jego za‐
dań, w tym przypadku do merytorycznego rozpatrzenia spraw o sygn. (…), (…), (…) oraz
(…), zaś Spółka na tej samej podstawie prawnej była zobowiązana takie informacje
przedstawić. Zatem Spółka naruszyła obowiązek zapewnienia Prezesowi UODO dostępu
do danych osobowych i informacji niezbędnych do realizacji jego zadań.
Podkreślenia wymaga, że Prezes UODO celem ustalenia stanu faktycznego sprawy o
sygn. (…) kilkakrotnie – pismami z 9 listopada 2022 r., 6 grudnia 2022 r., 19 stycznia
2023 r. oraz 3 lipca 2023 r. – zwracał się do Spółki z wezwaniem do złożenia wyjaśnień
poprzez udzielnie odpowiedzi na szczegółowe pytania dotyczące sprawy. Niniejsza kore‐
spondencja została doręczona Spółce, lecz nie doprowadziła do jej odpowiedzi w termi‐
nie zakreślonym przez organ nadzorczy, co uniemożliwiło Prezesowi UODO wszechstron‐
ne zbadanie zarzutów podnoszonych przez Skarżącego. Dopiero po wszczęciu postępo‐
wania administracyjnego o sygn. DKE.561.1.2023, bezpośredni kontakt telefoniczny pra‐
cownika Departamentu (…) Urzędu Ochrony Danych Osobowych z pracownikiem Spółki
doprowadził do realizacji obowiązku, jaki ciążył na Spółce w postaci udzielenia dostępu
Prezesowi UODO do danych osobowych i informacji niezbędnych do realizacji jego zadań.
W tym miejscu należy zauważyć, że Spółka w wyjaśnieniach datowanych na 12 maja
2023 r. nie udzieliła odpowiedzi na pytania zadane przez organ nadzorczy w sprawie o
sygn. (…), a dopiero po wezwaniu jej do uzupełnienia wyjaśnień Prezes UODO uzyskał
odpowiedź na zadane pytania w tym postępowaniu. Powyższe wyjaśnienia doprowadziły
do kolejnych pytań organu nadzorczego, które umożliwiłyby ustalenie stanu faktycznego
sprawy o sygn. (…), stąd Spółka w dniu 3 lipca 2023 r. została wezwana do ich uzupeł‐
nienia, a następnie z powodu braku odpowiedzi na tę korespondencję, pracownik Depar‐
tamentu (…) Urzędu Ochrony Danych Osobowych regularnie kontaktował się z pracowni‐
kiem Spółki w celu uzyskania wyjaśnień. Kontakt ten miał miejsce od 14 września 2023 r.
do 19 października 2023 r. i doprowadził do odpowiedzi Spółki, która wpłynęła do Urzędu
Ochrony Danych Osobowych w dniu 20 października 2023 r. (zob. pkt 18 uzasadnienia

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 11 z 12

niniejszej decyzji). W tym miejscu podkreślenia wymaga fakt, że niewyczerpujące wyja‐
śnienia składane przez Spółkę doprowadziły do dalszego przedłużania postępowania w
celu ustalenia stanu faktycznego sprawy. Powyższe działanie – choć z pozoru może
świadczyć o aktywnym jej udziale w postępowaniu – nie może być oceniane pozytywnie
z punktu widzenia należytej współpracy z organem nadzorczym.
Podobne okoliczności stwierdzono w postępowaniach administracyjnych rozpoznawa‐
nych pod sygn. (…), (…) oraz (…). Do Spółki skierowane zostały wezwania do złożenia
wyjaśnień datowane na 17 grudnia 2021 r., 19 grudnia 2022 r. i 19 stycznia 2023 r. Spół‐
ka złożyła odpowiedź jedynie na wezwania z 17 grudnia 2021 r., lecz w sposób niewy‐
czerpujący odnosiła się do zadanych przez Prezesa UODO pytań, co przyczyniło się do
przedłużenia postępowań o sygn. (…), (…) oraz (…) w celu ustalenia stanu faktycznego.
Analogicznie jak w przypadku sprawy rozpoznawanej pod sygn. (…), Spółka złożyła wyja‐
śnienia dopiero po podjętym kontakcie telefonicznym pracownika Departamentu (…)
Urzędu Ochrony Danych Osobowych, który miał miejsce po wszczęciu przez Prezesa
UODO postępowania administracyjnego w przedmiocie nałożenia na Spółkę administra‐
cyjnej kary pieniężnej o sygn. DKE.561.1.2023 (zob. pkt 14 uzasadnienia niniejszej decy‐
zji).
Po wszczęciu przez Prezesa UODO postępowania administracyjnego w przedmiocie nało‐
żenia na Spółkę administracyjnej kary pieniężnej rozpoznawanego pod sygn. DKE.
561.1.2023, Spółka w wyjaśnieniach z 12 maja 2023 r. uzasadniała brak odpowiedzi na
wezwania organu nadzorczego jako zaniedbanie swojego pracownika, który w wyniku
zmian kadrowych nie wywiązał się ze swoich obowiązków służbowych (zob. pkt 14 uza‐
sadnienia niniejszej decyzji). W ocenie Prezesa UODO przedstawione przez Spółkę ww.
uzasadnienie, jakkolwiek wiarygodne, nie stanowi przesłanki wyłączającej odpowiedzial‐
ności Spółki za stwierdzone naruszenie. W interesie Spółki jest zapewnienie właściwego
obiegu korespondencji, który powinien odbywać się w sposób ciągły i niezakłócony, a
także wywiązywanie się z obowiązku jaki na niej ciąży w postaci dostarczenia Prezesowi
UODO, na jego żądanie i w terminie przez niego wyznaczonym, wszelkich informacji nie‐
zbędnych do realizacji jego zadań. Pomimo wyrażonej przez Spółkę woli współpracy z or‐
ganem nadzorczym (zob. pkt 14 uzasadnienia niniejszej decyzji), Spółka w toku postępo‐
wania administracyjnego o sygn. DKE.561.1.2023 nie wywiązywała się z ciążących na
niej obowiązków, naruszając tym samym art. 58 ust. 1 lit. a) i e) oraz art. 31 Rozporzą‐
dzenia 2016/679 (zob. pkt 17 – 18 uzasadnienia niniejszej decyzji). Niniejszy stan trwał
od momentu upływu 7-dniowego terminu wyznaczonego przez organ nadzorczy do zło‐
żenia wyjaśnień w sprawie o sygn. (…), tj. od 18 lipca 2023 r. do dnia wpływu do Urzędu
Ochrony Danych Osobowych wyjaśnień Spółki, czyli do 20 października 2023 r. (zob. pkt
17 – 18 uzasadnienia niniejszej decyzji). Wyżej opisane zachowanie świadczy o lekcewa‐
żeniu obowiązków związanych z tą współpracą, lecz stan ten uległ zmianie po umocowa‐
niu przez Spółkę pełnomocnika (zob. pkt 18 – 19 uzasadnienia niniejszej decyzji) do jej
reprezentacji w postępowaniach przed Prezesem UODO. Od tego momentu Spółka w
sposób wyczerpujący i w wyznaczonym przez organ nadzorczy terminie składała wyja‐

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

Decyzja DKE.561.1.2023

Strona 12 z 12

śnienia i przedstawiała swoje stanowisko, co przyczyniło się do ustalenia stanu
faktycznego ww. postępowań administracyjnych.
W ocenie Prezesa UODO zachowanie Spółki polegające na nieprzedstawianiu wyjaśnień,
co do których Spółka została wezwana (zob. pkt 2, 5, 9 – 10, 12 – 13, 17 uzasadnienia ni‐
niejszej decyzji), a także składanie niewyczerpujących wyjaśnień (odpowiedzi lakoniczne,
wymijające na konkretne i niewymagające specjalistycznej wiedzy z zakresu ochrony da‐
nych osobowych pytania organu nadzorczego) (zob. pkt 8 i 15 uzasadnienia niniejszej
decyzji), które nie przyczyniły się do ustalenia stanu faktycznego spraw rozpoznawanych
pod sygn. (…), (…), (…) oraz (…), co w następstwie doprowadziło do przedłużenia po‐
wyższych postępowań w celu ustalenia przebiegu zdarzeń, stanowią oczywiste zaniedba‐
nie po stronie Spółki. Zaniedbanie to doprowadziło do naruszenia art. 58 ust. 1 lit. a) i e)
oraz art. 31 Rozporządzenia 2016/679. Zdaniem Prezesa UODO niniejsze naruszenie ma
charakter umyślny, a za tym przemawia przede wszystkim fakt, że Spółka po powzięciu
informacji o toczącym się postępowaniu administracyjnym o sygn. DKE.561.1.2023 skła‐
dała niewyczerpujące wyjaśnienia na zadane przez organ nadzorczy pytania (zob. 15 pkt
uzasadnienia niniejszej decyzji) oraz nie składała wyjaśnień w wyznaczonym przez Pre‐
zesa UODO terminie (zob. pkt 17 uzasadnienia niniejszej decyzji). Ponadto złożone przez
Spółkę wyjaśnienia, które wpłynęły do Urzędu Ochrony Danych Osobowych w dniu 20
października 2023 r. były efektem regularnych ponagleń pracownika Urzędu Ochrony Da‐
nych Osobowych (zob.18 pkt uzasadnienia niniejszej decyzji), co jest oceniane negatyw‐
nie przez organ nadzorczy i świadczy o lekceważącym stosunku Spółki do obowiązków
wynikających z art. 58 ust. 1 lit. a) i e) oraz art. 31 Rozporządzenia 2016/679. Jednakże z
uwagi na składane przez Spółkę od dnia 17 listopada 2023 r. wyczerpujące wyjaśnienia,
które przyczyniły się do ustalenia stanu faktycznego w sprawach rozpoznawanych pod
sygn. (…), (…), (…) oraz (…), należy uznać, że stan naruszenia będący przedmiotem
niniejszego postępowania został usunięty.
Mając na uwadze powyższe, Prezes UODO uznał za uzasadnione udzielenie Spółce upo‐
mnienia w zakresie stwierdzonego naruszenia art. 58 ust. 1 lit. a) i e) oraz art. 31 Rozpo‐
rządzenia 2016/679, przyjmując jednocześnie, że w świetle kryteriów określonych w art.
83 ust. 2 Rozporządzenia 2016/679 będzie ono skuteczne i wystarczające. Należy jednak
zauważyć, że w przypadku zaistnienia podobnego zdarzenia w przyszłości, każde upo‐
mnienie wydane przez Prezesa UODO wobec Spółki będzie uwzględnione przy ocenie
przesłanek warunkujących zasadność wymierzenia kary administracyjnej, zgodnie z za‐
sadami określonymi w art. 83 ust. 2 Rozporządzenia 2016/679 i poczytywane będzie na
jej niekorzyść.
W tym stanie faktycznym i prawnym Prezes UODO rozstrzygnął jak w sentencji niniejszej
decyzji.

https://uodo.neurodoc.pl/document/urn:ndoc:gov:pl:uodo:2023:dke_561_1/content

2025-09-03 13:26

