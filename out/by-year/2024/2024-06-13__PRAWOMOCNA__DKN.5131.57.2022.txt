Warszawa, 13 czerwca 2024
PRAWOMOCNA

Decyzja
DKN.5131.57.2022

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572) w związku z art. 7, art. 60 oraz art. 102
ust. 1 pkt 1 i ust. 3 ustawy z dnia 10 maja 2018 r. o ochronie danych osobowych (Dz. U.
z 2019 r. poz. 1781) oraz art. 57 ust. 1 lit. a) i h), art. 58 ust. 2 lit. d), e) oraz i), art. 83
ust. 1 i 2, art. 83 ust. 4 lit. a) w związku z art. 24 ust. 1, art. 25 ust. 1, art. 32 ust. 1 i 2
oraz art. 34 ust. 1, 2 i 4 oraz art. 83 ust. 5 lit. a) w związku z art. 5 ust. 1 lit. f) i ust. 2
rozporządzenia Parlamentu Europejskiego i Rady UE 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenia o ochronie danych) (Dz. Urz. UE L 119 z 04.05.2016, str. 1 ze
zm.), zwanego dalej „rozporządzeniem 2016/679”,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez Samodzielny Publiczny Zespół
Opieki Zdrowotnej z siedzibą w P., ul. (…), Prezes Urzędu Ochrony Danych Osobowych,
stwierdzając naruszenie przez Samodzielny Publiczny Zespół Opieki Zdrowotnej z
siedzibą w P., ul. (…), przepisów:
a) art. 24 ust. 1, art. 25 ust. 1, art. 32 ust. 1 i 2 rozporządzenia 2016/679, polegające
na niewdrożeniu:
–
odpowiednich środków technicznych i organizacyjnych zapewniających bezpie‐
czeństwo przetwarzania danych w systemach informatycznych oraz ochronę
praw osób, których dane dotyczą, na podstawie przeprowadzonej analizy ryzyka
uwzględniającej stan wiedzy technicznej, koszt wdrożenia, charakter, zakres,
kontekst i cele przetwarzania oraz ryzyko naruszenia praw lub wolności osób fi‐
zycznych,
–

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

b)
1)

2)

3)

Strona 2 z 27

odpowiednich środków technicznych i organizacyjnych w celu zapewnienia regu‐
larnego testowania, mierzenia i oceniania skuteczności środków technicznych i
organizacyjnych mających zapewnić bezpieczeństwo danych osobowych prze‐
twarzanych w systemach informatycznych, w szczególności w zakresie podatno‐
ści, błędów oraz ich możliwych skutków dla tych systemów oraz podjętych dzia‐
łań minimalizujących ryzyko ich wystąpienia, skutkujące naruszeniem zasady in‐
tegralności i poufności (art. 5 ust. 1 lit. f) rozporządzenia 2016/679) oraz zasady
rozliczalności (art. 5 ust. 2 rozporządzenia 2016/679);
art. 34 ust. 1 rozporządzenia 2016/679, polegające na niezawiadomieniu osób,
których dane dotyczą, o naruszeniu ochrony ich danych osobowych,
nakłada na Samodzielny Publiczny Zespół Opieki Zdrowotnej z siedzibą w P., za na‐
ruszenie art. 5 ust. 1 lit. f) i ust. 2, art. 25 ust. 1, art. 32 ust. 1 i 2 oraz art. 34 ust. 1
rozporządzenia 2016/679 administracyjną karę pieniężną w kwocie 40.000 zł
(słownie: czterdzieści tysięcy złotych).
nakazuje Samodzielnemu Publicznemu Zespołowi Opieki Zdrowotnej z siedzibą w P.,
ul. (…) zawiadomienie, w terminie 30 dni od dnia doręczenia niniejszej decyzji, osób,
których dane osobowe zaszyfrowane zostały na serwerach i innych urządzeniach
Samodzielnego Publicznego Zespołu Opieki Zdrowotnej z siedzibą w P. na skutek na‐
ruszenia ochrony danych osobowych, do którego doszło w dniu 10 lutego 2022 r., o
naruszeniu ich danych osobowych, w celu przekazania wymaganych informacji,
zgodnie z art. 34 ust. 2 rozporządzenia 2016/679, tj.:
a) opisu charakteru naruszenia ochrony danych osobowych;
b) imienia i nazwiska oraz danych kontaktowych inspektora ochrony danych lub
oznaczenia innego punktu kontaktowego, od którego można uzyskać więcej in‐
formacji;
c) opisu możliwych konsekwencji naruszenia ochrony danych osobowych;
d) opisu środków zastosowanych lub proponowanych przez Administratora w celu
zaradzenia naruszeniu – w tym środków w celu zminimalizowania jego
ewentualnych negatywnych skutków.
nakazuje Samodzielnemu Publicznemu Zespołowi Opieki Zdrowotnej z siedzibą w P.,
ul. (…), dostosowanie operacji przetwarzania do przepisów rozporządzenia 2016/679
poprzez wdrożenie odpowiednich środków technicznych i organizacyjnych zapewnia‐
jących bezpieczeństwo przetwarzania danych w systemach informatycznych w celu
zminimalizowania ryzyka wiążącego się z przetwarzaniem danych osobowych, w
szczególności wynikającego z przypadkowego lub niezgodnego z prawem zniszcze‐
nia, utraty, modyfikacji, nieuprawnionego ujawnienia lub nieuprawnionego dostępu
do danych osobowych przesyłanych, przechowywanych lub w inny sposób przetwa‐
rzanych, po uprzednim przeprowadzeniu analizy ryzyka, uwzględniającej stan wie‐
dzy technicznej, koszt wdrożenia, charakter, zakres, kontekst i cele przetwarzania
oraz ryzyko naruszenia praw lub wolności osób fizycznych, w terminie 90 dni od
dnia doręczenia niniejszej decyzji.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 3 z 27

Uzasadnienie

Stan faktyczny
Samodzielny Publiczny Zespół Opieki Zdrowotnej z siedzibą w P. (dalej jako: Administra‐
tor lub SPZOZ w P.) dokonał w dniu 16 lutego 2022 r. zgłoszenia Prezesowi Urzędu Ochro‐
ny Danych Osobowych (dalej także jako: Prezes Urzędu) naruszenia ochrony danych oso‐
bowych, do którego doszło w dniu 10 lutego 2022 r. Powyższe naruszenie polegało na
zaszyfrowaniu danych SPZOZ w P. przez złośliwe oprogramowanie typu „ransomware”.
W konsekwencji Administrator został pozbawiony dostępu do danych przechowywanych
na serwerach oraz (…), na których znajduje się baza danych SPZOZ w P.
Zakres danych osobowych objętych przedmiotowym naruszeniem, zgodnie ze zgłosze‐
niem naruszenia ochrony danych osobowych, obejmował imię i nazwisko, imiona rodzi‐
ców, datę urodzenia, numer rachunku bankowego, adres zamieszkania lub pobytu, nr
PESEL, nazwę użytkownika i/lub hasło, dane dotyczące zarobków lub posiadanego mająt‐
ku, nazwisko rodowe matki, serię i numer dowodu osobistego, numer telefonu oraz dane
dotyczące zdrowia.
Administrator wskazał, że na serwerach objętych naruszeniem ochrony danych osobo‐
wych znajdowały się dane 30331 pacjentów SPZOZ w P. oraz dane 1129 pracowników,
zleceniobiorców i współpracowników SPZOZ w P.
Administrator wobec powyższego zdarzenia nie stwierdził wystąpienia wysokiego ryzyka
naruszenia praw lub wolności osób fizycznych, bowiem stosownie do jego ustaleń, dane
znajdujące się na serwerach i maszynach wirtualnych objętych naruszeniem nie zostały
wykradzione, odczytane lub udostępnione. Powyższe stwierdzono w wyniku ekspertyzy
przeprowadzonej po wystąpieniu naruszenia ochrony danych osobowych, w ramach któ‐
rej ustalono, iż (…). Tym samym Administrator nie zawiadomił osób, których dane
dotyczą, o naruszeniu ochrony ich danych osobowych.
Pismami z dnia 17 lutego 2022 r., 8 sierpnia 2022 r., 2 listopada 2022 r., 14 marca 2023
r., 24 kwietnia 2023 r. i 14 grudnia 2023 r. Prezes Urzędu zwrócił się do SPZOZ w P. o zło‐
żenie wyjaśnień w niniejszej sprawie. Na podstawie zgłoszenia naruszenia ochrony da‐
nych osobowych oraz odpowiedzi udzielonych pismami z dnia 4 marca 2022 r., 12 sierp‐
nia 2022 r., 14 listopada 2022 r., 27 marca 2023 r., 10 maja 2023 r. i 15 stycznia 2024 r.
ustalono następujący stan faktyczny:
1. W dniu 10 lutego 2022 r. w Samodzielnym Publicznym Zespole Opieki Zdrowotnej
stwierdzono naruszenie ochrony danych osobowych w postaci zaszyfrowania danych

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

2.

3.

4.

5.

6.
7.

8.

9.

Strona 4 z 27

przechowywanych na serwerach oraz maszynach wirtualnych, na których znajduje
się baza danych SPZOZ w P. Do ww. naruszenia doszło w nocy z 9 na 10 lutego 2022
r. Zostały zaszyfrowane dane na dyskach serwera (…), na których były
przechowywane kopie bezpieczeństwa, a także dane na (…).
O sprawie, poza zgłoszeniem Prezesowi Urzędu zaistniałego zdarzenia, została za‐
wiadomiona Policja. Postępowanie prowadzi Komenda Powiatowa Policji w P. wraz z
Wydziałem (…) Komendy Wojewódzkiej Policji w (…). W toku prowadzonego postę‐
powania Policja zabezpieczyła większość sprzętu informatycznego SPZOZ w P., w
tym (…), co uniemożliwiało – w opinii Administratora – przeprowadzenie
wewnętrznego postępowania wyjaśniającego.
W związku z zaistniałym zdarzeniem, SPZOZ w P. zlecił podmiotowi zewnętrznemu
przeprowadzenie ekspertyzy, w celu podjęcia próby odszyfrowania danych w postaci
(…) pochodzących z serwerów Administratora. Powyższa ekspertyza, datowana na
dzień (…) lutego 2022 r. pozwoliła ustalić, że do zaszyfrowania doprowadziło opro‐
gramowanie ransomware (…). Dalej, jak wynika z treści ekspertyzy, (…). Autorzy ba‐
dania wskazali także, iż na chwilę obecną nie są dostępne narzędzia deszyfrujące
dla oprogramowania (…) ransomware, jednakże narzędzia takie mogą stać się do‐
stępne w przyszłości. W ocenie Administratora, powyższa ekspertyza wykazała
również, że (…).
Administrator zlecił również podmiotowi zewnętrznemu przeprowadzenie audytu
bezpieczeństwa IT, którego celem była (…). Audyt ten wykazał między innymi, że
(…).
W ocenie Administratora, kopia zapasowa była wykonywana w SPZOZ w P. za pomo‐
cą narzędzia R. w sposób (…), na którym znajdował się serwer O. (…), następnie (…)
na serwer N. marki Q. Testowanie kopii bezpieczeństwa odbywało się przy pomocy
narzędzia R. Jak wykazała jednak ww. ekspertyza, (…).
Administratorowi nie udało się odzyskać zaszyfrowanych danych, w tym kopii bez‐
pieczeństwa.
Po wystąpieniu naruszenia ochrony danych osobowych Administrator, w celu zmini‐
malizowania ryzyka wystąpienia tego typu naruszeń w przyszłości, podjął szereg
działań, takich jak przeprowadzenie kolejnych audytów bezpieczeństwa (Administra‐
tor przesłał potwierdzenia wykonania takich audytów, datowanych na: (…) marca
2022 r., (…) listopada 2022 r. oraz (…) września 2023 r.), czy też przeprowadzenie
szkolenia dla pracowników z zakresu cyberbezpieczeństwa, jak również dokonanie
zakupu i skonfigurowanie (…).
SPZOZ w P. nie posiada dowodów potwierdzających przeprowadzenie analiz ryzyka
dla operacji przetwarzania danych osobowych przed wystąpieniem naruszenia
ochrony danych osobowych. Jednocześnie Administrator wskazał, że nie posiada do‐
wodów potwierdzających wykonywanie przed wystąpieniem naruszenia ochrony da‐
nych osobowych regularnego testowania, mierzenia i oceniania skuteczności
środków technicznych mających zapewnić bezpieczeństwo przetwarzania.
W SPZOZ w P. przed wystąpieniem naruszenia ochrony danych osobowych nie funk‐
cjonowała procedura aktualizowania systemów i oprogramowania urządzeń telein‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 5 z 27

formatycznych. Bieżącą aktualizację systemów i oprogramowania urządzeń telein‐
formatycznych prowadził (…) zatrudniony na podstawie umowy o pracę. Oprogra‐
mowanie f. w czasie wystąpienia naruszenia ochrony danych osobowych było zaktu‐
alizowane do najnowszej wersji — SPZOZ w P. posiadał wówczas (…).
10. W SPZOZ w P. została opracowana „Instrukcja (…)”, stanowiąca załącznik nr (…) do
P. (…) w zakresie przetwarzania danych osobowych.

Postępowanie
W związku ze zgłoszonym naruszeniem ochrony danych osobowych oraz wyjaśnieniami
złożonymi przez Administratora, Prezes Urzędu Ochrony Danych Osobowych w dniu 17
maja 2023 r. wszczął z urzędu postępowanie administracyjne (sygn. (…)) w zakresie
możliwości naruszenia przez SPZOZ w P., jako administratora danych, obowiązków wyni‐
kających z przepisów art. 5 ust. 1 lit. f), art. 24 ust. 1, art. 32 ust. 1 i 2 oraz art. 34 ust. 1
rozporządzenia 2016/679. Następnie, pismem z dnia 27 października 2023 r., Prezes
Urzędu rozszerzył powyższe postępowanie administracyjne o możliwość naruszenia
przez SPZOZ w P., jako administratora danych, przepisów art. 5 ust. 2 oraz art. 25 ust. 1
rozporządzenia 2016/679.
Administrator nie ustosunkował się do pisma zawiadamiającego o wszczęciu postępowa‐
nia administracyjnego, jak również do pisma informującego o rozszerzeniu tego postępo‐
wania.

Uzasadnienie prawne
Po zapoznaniu się z całością materiału dowodowego zebranego w sprawie Prezes Urzędu
Ochrony Danych Osobowych zważył, co następuje:
Art. 5 rozporządzenia 2016/679 formułuje zasady dotyczące przetwarzania danych oso‐
bowych, które muszą być respektowane przez wszystkich administratorów, tj. podmioty,
które samodzielnie lub wspólnie z innymi ustalają cele i sposoby przetwarzania danych
osobowych. Zgodnie z art. 5 ust. 1 lit. f) ww. rozporządzenia, dane osobowe muszą być
przetwarzane w sposób zapewniający odpowiednie ich bezpieczeństwo, w tym ochronę
przed niedozwolonym lub niezgodnym z prawem przetwarzaniem oraz przypadkową
utratą, zniszczeniem lub uszkodzeniem, za pomocą odpowiednich środków technicznych
lub organizacyjnych („poufność i integralność”). Stosownie zaś do art. 5 ust. 2 rozporzą‐
dzenia 2016/679, administrator jest odpowiedzialny za przestrzeganie przepisów ust. 1 i
musi być w stanie wykazać ich przestrzeganie („rozliczalność”).

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 6 z 27

Zgodnie z art. 24 ust. 1 rozporządzenia 2016/679, uwzględniając charakter, zakres, kon‐
tekst i cele przetwarzania oraz ryzyko naruszenia praw lub wolności osób fizycznych o
różnym prawdopodobieństwie i wadze, administrator wdraża odpowiednie środki tech‐
niczne i organizacyjne, aby przetwarzanie odbywało się zgodnie ze wskazanym rozporzą‐
dzeniem i aby móc to wykazać. Środki te są w razie potrzeby poddawane przeglądom i
uaktualniane.
W myśl z art. 25 ust. 1 ww. rozporządzenia, uwzględniając stan wiedzy technicznej, koszt
wdrażania oraz charakter, zakres, kontekst i cele przetwarzania oraz ryzyko naruszenia
praw lub wolności osób fizycznych o różnym prawdopodobieństwie wystąpienia i wadze
wynikające z przetwarzania, administrator - zarówno przy określaniu sposobów przetwa‐
rzania, jak i w czasie samego przetwarzania - wdraża odpowiednie środki techniczne i or‐
ganizacyjne, takie jak pseudonimizacja, zaprojektowane w celu skutecznej realizacji za‐
sad ochrony danych, takich jak minimalizacja danych, oraz w celu nadania przetwarza‐
niu niezbędnych zabezpieczeń, tak by spełnić wymogi niniejszego rozporządzenia oraz
chronić prawa osób, których dane dotyczą.
Jak wskazała Europejska Rada Ochrony Danych, dalej: EROD, w Wytycznych nr 4/2019
dotyczących artykułu 25 „Uwzględnianie ochrony danych w fazie projektowania oraz
domyślna ochrona danych” Wersja 2.0, str. 4 (dalej: Wytyczne nr 4/2019), art. 25 ust. 1
rozporządzenia 2016/679 stanowi, że „(…) administratorzy powinni uwzględnić ochronę
danych w fazie projektowania oraz domyślną ochronę danych odpowiednio wcześnie, na
etapie planowania kolejnej operacji przetwarzania. Wdrażają oni ochronę danych w fazie
projektowania oraz domyślną ochronę danych przed przetwarzaniem, a także w sposób
ciągły podczas przetwarzania, dokonując regularnych przeglądów skuteczności wybra‐
nych środków i zabezpieczeń. Ochronę danych w fazie projektowania oraz domyślną
ochronę danych stosuje się również do istniejących systemów, które przetwarzają dane
osobowe”. Oznacza to, że dotychczasowe systemy zaprojektowane przed wejściem w ży‐
cie rozporządzenia 2016/679 należy poddawać przeglądom i konserwacji, aby zapewnić
wdrożenie środków i zabezpieczeń, które w skuteczny sposób wdrażają zasady i prawa
osób, których dane dotyczą, jak określono w ww. wytycznych.
Z treści art. 32 ust. 1 rozporządzenia 2016/679 wynika, że administrator jest zobowiąza‐
ny do zastosowania środków technicznych i organizacyjnych odpowiadających ryzyku
naruszenia praw i wolności osób fizycznych o różnym prawdopodobieństwie wystąpienia
i wadze zagrożenia. Przepis precyzuje, że decydując o środkach technicznych i organiza‐
cyjnych należy wziąć pod uwagę stan wiedzy technicznej, koszt wdrażania, charakter,
zakres, kontekst i cele przetwarzania oraz ryzyko naruszenia praw lub wolności osób fi‐
zycznych o różnym prawdopodobieństwie wystąpienia i wadze. Z przytoczonego przepi‐
su wynika, że ustalenie odpowiednich środków technicznych i organizacyjnych jest pro‐
cesem dwuetapowym. W pierwszej kolejności istotnym jest określenie poziomu ryzyka,
jakie wiąże się z przetwarzaniem danych osobowych, uwzględniając przy tym kryteria
wskazane w art. 32 ust. 1 ww. rozporządzenia, a następnie należy ustalić, jakie środki
techniczne i organizacyjne będą odpowiednie, aby zapewnić stopień bezpieczeństwa od‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 7 z 27

powiadający temu ryzyku. Ustalenia te, w stosownym przypadku, powinny obejmować
środki takie, jak pseudonimizację i szyfrowanie danych osobowych, zdolność do ciągłego
zapewnienia poufności, integralności, dostępności i odporności systemów i usług prze‐
twarzania, zdolność do szybkiego przywrócenia dostępności danych osobowych i dostę‐
pu do nich w razie incydentu fizycznego lub technicznego oraz regularne testowanie,
mierzenie i ocenianie skuteczności środków technicznych i organizacyjnych mających za‐
pewnić bezpieczeństwo przetwarzania. W myśl art. 32 ust. 2 rozporządzenia 2016/679,
administrator oceniając, czy stopień bezpieczeństwa jest odpowiedni, uwzględnia w
szczególności ryzyko wiążące się z przetwarzaniem, w szczególności wynikające z przy‐
padkowego lub niezgodnego z prawem zniszczenia, utraty, modyfikacji, nieuprawnione‐
go ujawnienia lub nieuprawnionego dostępu do danych osobowych przesyłanych,
przechowywanych lub w inny sposób przetwarzanych.
Zgodnie z motywem 75 preambuły do rozporządzenia 2016/679, ryzyko naruszenia praw
lub wolności osób fizycznych o różnym prawdopodobieństwie i wadze może wynikać z
przetwarzania danych osobowych mogącego prowadzić do uszczerbku fizycznego lub
szkód majątkowych lub niemajątkowych, w szczególności: jeżeli przetwarzanie może po‐
skutkować dyskryminacją, kradzieżą tożsamości lub oszustwem dotyczącym tożsamości,
stratą finansową, naruszeniem dobrego imienia, naruszeniem poufności danych osobo‐
wych chronionych tajemnicą zawodową, nieuprawnionym odwróceniem pseudonimizacji
lub wszelką inną znaczną szkodą gospodarczą lub społeczną; jeżeli osoby, których dane
dotyczą mogą zostać pozbawione przysługujących im praw i wolności lub możliwości
sprawowania kontroli nad swoimi danymi osobowymi; jeżeli przetwarzane są dane oso‐
bowe ujawniające pochodzenie rasowe lub etniczne, poglądy polityczne, wyznanie lub
przekonania światopoglądowe, lub przynależność do związków zawodowych oraz jeżeli
przetwarzane są dane genetyczne, dane dotyczące zdrowia lub dane dotyczące seksual‐
ności lub wyroków skazujących i czynów zabronionych lub związanych z tym środków
bezpieczeństwa; jeżeli oceniane są czynniki osobowe, w szczególności analizowane lub
prognozowane aspekty dotyczące efektów pracy, sytuacji ekonomicznej, zdrowia, osobi‐
stych preferencji lub zainteresowań, wiarygodności lub zachowania, lokalizacji lub prze‐
mieszczania się - w celu tworzenia lub wykorzystywania profili osobistych; lub jeżeli
przetwarzane są dane osób wymagających szczególnej opieki, w szczególności dzieci
oraz jeżeli przetwarzanie dotyczy dużej ilości danych osobowych i wpływa na dużą liczbę
osób, których dane dotyczą.
Prawodawca sygnalizuje poprzez motyw 76 preambuły do rozporządzenia 2016/679, że
prawdopodobieństwo i powagę ryzyka naruszenia praw lub wolności osoby, której dane
dotyczą, należy określić poprzez odniesienie się do charakteru, zakresu, kontekstu i ce‐
lów przetwarzania danych. Ryzyko należy oszacować na podstawie obiektywnej oceny, w
ramach której stwierdza się, czy z operacjami przetwarzania danych wiąże się ryzyko lub
wysokie ryzyko.
Motyw 83 preambuły do rozporządzenia 2016/679 wskazuje natomiast, iż w celu zacho‐
wania bezpieczeństwa i zapobiegania przetwarzaniu niezgodnemu z rozporządzeniem

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 8 z 27

2016/679, administrator powinien oszacować ryzyko właściwe dla przetwarzania oraz
wdrożyć środki - takie jak szyfrowanie - minimalizujące to ryzyko. Oceniając ryzyko w za‐
kresie bezpieczeństwa danych, należy wziąć pod uwagę ryzyko związane z przetwarza‐
niem danych osobowych - takie jak przypadkowe lub niezgodne z prawem zniszczenie,
utracenie, zmodyfikowanie, nieuprawnione ujawnienie lub nieuprawniony dostęp do da‐
nych osobowych przesyłanych, przechowywanych lub w inny sposób przetwarzanych - i
mogące w szczególności prowadzić do uszczerbku fizycznego, szkód majątkowych lub
niemajątkowych.
Biorąc pod uwagę w szczególności zakres przetwarzanych danych osobowych przez
SPZOZ w P., w celu prawidłowego wywiązania się z obowiązków nałożonych ww. przepi‐
sami rozporządzenia 2016/679, Administrator był zobowiązany do podjęcia działań za‐
pewniających właściwy poziom ochrony danych poprzez wdrożenie odpowiednich środ‐
ków technicznych i organizacyjnych, a także działań zmierzających do wymaganego za‐
bezpieczenia wykorzystywanych systemów informatycznych. Charakter i rodzaj tych
działań powinien wynikać z przeprowadzonej analizy ryzyka, w której należało zidentyfi‐
kować podatności odnoszące się do wykorzystywanych zasobów oraz wynikające z nich
zagrożenia, a następnie określić adekwatne środki bezpieczeństwa. Błędne oszacowanie
poziomu ryzyka uniemożliwia zastosowanie odpowiednich środków bezpieczeństwa dla
danego zasobu oraz zwiększa prawdopodobieństwo jego wystąpienia. Efektem powyż‐
szego było zmaterializowanie się ryzyka, w wyniku którego nastąpiło przełamanie zabez‐
pieczeń systemu informatycznego Administratora, wykorzystywanego przez niego do
przetwarzania danych osobowych, a następnie zaszyfrowanie przetwarzanych w nim
danych z wykorzystaniem złośliwego oprogramowania.
Jak wynika bowiem ze zgromadzonego w sprawie materiału dowodowego, Administrator
nie jest w stanie wykazać ani potwierdzić przeprowadzenia analizy ryzyka dla operacji
przetwarzania danych osobowych przed wystąpieniem naruszenia ochrony danych oso‐
bowych. W ramach wyjaśnień Administrator wskazał, że nie jest w posiadaniu dokumen‐
tacji potwierdzającej wykonanie takiej analizy, natomiast osobą odpowiedzialną za bez‐
pieczeństwo danych osobowych był (…) zatrudniony na postawie umowy o pracę, który
na bieżąco analizował m.in. podatności, zagrożenia, możliwe skutki naruszenia oraz
środki bezpieczeństwa mające na celu zapewnienie poufności, integralności i dostępno‐
ści przetwarzanych danych osobowych. W ocenie organu nadzorczego taki sposób dzia‐
łania SPZOZ w P. nie zapewniał należytej kontroli nad ww. procesem w kontekście zagwa‐
rantowania bezpieczeństwa uczestniczących w nim danych osobowych, jak również moż‐
liwości wykazania jego zgodności z przepisami rozporządzenia 2016/679, stosownie do
zasady rozliczalności wynikającej z art. 5 ust. 2 ww. rozporządzenia.
Jak podnoszono już w literaturze (P. Barta, P. Litwiński, M. Kawecki, Komentarz do art. 5,
w: Ogólne rozporządzenie o ochronie danych osobowych. Ustawa o ochronie danych oso‐
bowych. Wybrane przepisy sektorowe. Komentarz, red. P. Litwiński, Legalis 2021),
„
rozliczalność, czyli w szczególności obowiązek wykazania zgodności z przepisami
prawa, składa się w opinii Grupy Roboczej Art. 29 [Opinia z 13.7.2010 r. 3/2010 w

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 9 z 27

sprawie zasady rozliczalności (WP 173), (…)] z następujących obowiązków cząstko‐
wych:
1) obowiązek wdrożenia środków (w tym wewnętrznych procedur) gwarantujących
przestrzeganie przepisów o ochronie danych w związku z operacjami ich prze‐
twarzania;
2) obowiązek sporządzenia dokumentacji, która wskazuje osobom, których dane
dotyczą, oraz organom nadzorczym, jakie środki podjęto, aby zapewnić
przestrzeganie przepisów o ochronie danych osobowych.
(…) W tym sensie rozliczalność powinna być więc rozumiana jako pewna właściwość
czynności przetwarzania, pozwalająca na dowodzenie zgodności z przepisami prawa
operacji na danych osobowych, w szczególności za pomocą dokumentacji ochrony
danych osobowych. Konsekwencją zasady rozliczalności jest to, że w razie sporu z
osobą, której dane dotyczą, albo z organem nadzorczym administrator powinien być
w stanie przedstawić dowody na to, że przestrzega przepisów o ochronie danych
osobowych. Dowodami takimi mogą być przede wszystkim dokumenty opisujące
zasady przetwarzania i ochrony danych osobowych”.
Wobec nieprzeprowadzenia analizy ryzyka wiążącego się z przetwarzaniem danych oso‐
bowych, SPZOZ w P. nie jest w stanie wykazać, że wdrażając środki techniczne i organi‐
zacyjne mające zapewnić zgodność przetwarzania z rozporządzeniem 2016/679, a także
oceniając, czy stopień bezpieczeństwa danych osobowych jest odpowiedni, rzeczywiście
uwzględniono kryteria opisane w art. 32 ust. 1 rozporządzenia 2016/679, w tym ryzyko
naruszenia praw lub wolności osób fizycznych, oraz ryzyko wiążące się z przetwarza‐
niem, w szczególności wynikające z przypadkowego lub niezgodnego z prawem zniszcze‐
nia, utraty, modyfikacji, nieuprawnionego ujawnienia lub nieuprawnionego dostępu do
danych osobowych, zgodnie z obowiązkiem wynikającym z art. 32 ust. 2 rozporządzenia
2016/679. Jak podkreślił Wojewódzki Sąd Administracyjny w Warszawie w wyrokach z
dnia 13 maja 2021 r., sygn. akt II SA/Wa 2129/20, oraz z dnia 5 października 2023 r.,
sygn. akt II SA/Wa 502/23, „administrator danych powinien zatem przeprowadzić analizę
ryzyka i ocenić, z jakimi zagrożeniami ma do czynienia”.
Obowiązek zapewnienia bezpieczeństwa przetwarzanych danych, określony między in‐
nymi w art. 32 ust. 1 rozporządzenia 2016/679, jest jedną z podstaw prawnej ochrony
danych osobowych wprowadzonej rozporządzeniem 2016/679. Obowiązujące przepisy
prawa nie określają katalogu odpowiednich środków bezpieczeństwa, a na administrato‐
rze spoczywa obowiązek dokonania oceny w tym zakresie. Przepis ten wprowadza podej‐
ście oparte na ryzyku, wskazując jednocześnie kryteria, w oparciu o które administrator
powinien dokonać wyboru odpowiednich środków technicznych i organizacyjnych, aby
zapewnić stopień bezpieczeństwa odpowiadający temu ryzyku. Obok ryzyka naruszenia
praw lub wolności osób fizycznych należy zatem uwzględnić stan wiedzy technicznej,
koszt wdrażania oraz charakter, zakres, kontekst i cele przetwarzania. Jak wskazał Woje‐
wódzki Sąd Administracyjny w wyroku z dnia 5 października 2023 r., sygn. akt II SA/Wa
502/23, „organ nadzorczy nie jest zobowiązany do wskazywania Administratorowi roz‐
wiązań technicznych i organizacyjnych, które powinien on wdrożyć, aby przetwarzanie

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 10 z 27

danych osobowych odbywało się zgodnie z prawem. To zadaniem Administratora jest
wprowadzenie tych środków, a następnie - jeżeli pojawi się taka konieczność - wykaza‐
nie, że przestrzega on zasad przetwarzania danych osobowych określonych w rozporzą‐
dzeniu 2016/679, zgodnie z zasadą rozliczalności (art. 5 ust. 2 ww. rozporządzenia)”.
Jak wykazał raport z przeprowadzonego w SPZOZ w P. audytu z dnia (…) marca 2022 r.,
(…). Jak wskazano w tym raporcie: „(…)”.
Takie postępowanie stoi w oczywistej sprzeczności z normami sformułowanymi w treści
rozporządzenia 2016/679, które na każdym etapie implementowania systemu informa‐
tycznego służącego przetwarzaniu – zarówno w fazie projektowania, wdrażania, utrzymy‐
wania czy modyfikacji – przewidują uwzględnianie związanego z tymi operacjami ryzyka
naruszenia praw lub wolności osób fizycznych. W Wytycznych nr 4/2019 (str. 29) EROD
wskazuje, że „ocena zagrożeń dla bezpieczeństwa danych polegająca na analizie wpływu
na prawa osób fizycznych i przeciwdziałaniu zidentyfikowanym zagrożeniom”, „uwzględ‐
nianie wymogów bezpieczeństwa na jak najwcześniejszym etapie projektowania i rozwo‐
ju systemu oraz ciągła integracja i wykonywanie odpowiednich testów” czy „regularny
przegląd i testowanie oprogramowania, sprzętu, systemów i usług itp. w celu wykrycia
słabych punktów systemów wspomagających przetwarzanie” to jedne z kluczowych ele‐
mentów uwzględniania ochrony danych w fazie projektowania i domyślnej ochrony da‐
nych.
W ślad za wypowiedzią Wojewódzkiego Sądu Administracyjnego w Warszawie zawartą w
wyroku z dnia 19 stycznia 2021 r. (sygn. akt II SA/Wa 702/20, Legalis nr 2821108) należy
podkreślić, że „(…) administrator danych powinien odpowiednio zabezpieczyć dane oso‐
bowe przed ich przypadkową utratą za pomocą odpowiednich środków technicznych i or‐
ganizacyjnych. Dane osobowe powinny być bowiem przetwarzane w sposób zapewniają‐
cy im odpowiednie bezpieczeństwo i odpowiednią poufność, w tym ochronę przed nie‐
uprawnionym dostępem do nich i do sprzętu służącego ich przetwarzaniu oraz przed nie‐
uprawnionym korzystaniem z tych danych i z tego sprzętu (motyw 39 rozporządzenia
2016/679). (…) administrator danych jest odpowiedzialny nie tylko za działania swoich
pracowników, ale także za przetwarzanie danych w systemie informatycznym, z którego
korzysta”.
Przywołując w tym miejscu wyjaśnienia Administratora z dnia 15 stycznia 2024 r., należy
podkreślić, że argumentacja zawarta w ww. piśmie, iż to (…) zatrudniony w czasie naru‐
szenia analizował wszelkie podatności oraz ryzyka w SPZOZ w P. w zakresie bezpieczeń‐
stwa, sugerując, iż sam fakt wykonywania przez ww. pracownika swoich obowiązków jest
jednoznaczny ze spełnieniem wymagań, o których mowa powyżej, jest nie do przyjęcia.
Należy bowiem podkreślić, iż to rolą Administratora jest wykazać przestrzeganie przepi‐
sów rozporządzenia 2016/679 (art. 5 ust. 2) przed organem nadzorczym. Obecnie w po‐
wyższym zakresie administrator nie jest w stanie udowodnić, że wywiązał się z
obowiązków nałożonych na niego ww. przepisami.
Przeprowadzony w organizacji Administratora audyt bezpieczeństwa IT wykazał między
innymi, że (…). Ponadto, audyt ten ujawnił szereg innych nieprawidłowości w zakresie

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 11 z 27

zapewnienia bezpieczeństwa systemów informatycznych. Wskazano m.in. że (…). Wska‐
zano, że w przypadku (…). Podkreślono, że Administrator (…). Także w złożonych w ra‐
mach postępowania wyjaśnieniach (z dnia 15 stycznia 2024 r.), wskazano, iż przed wy‐
stąpieniem naruszenia ochrony danych osobowych nie funkcjonowała w SPZOZ w P.
procedura (…).
Niezwykle istotnym elementem dla oceny wdrożonych środków technicznych jest
uwzględnienie konieczności cyklicznego wykonywania kopii zapasowych baz danych z
serwerów. Omawiany raport wskazuje jednoznacznie, że (…). Ponadto należy zaznaczyć,
że kopie zapasowe, które dla każdej organizacji powinny stanowić jeden z najważniej‐
szych obszarów dla utrzymania ciągłości działania, zostały w ramach naruszenia ochrony
danych osobowych również zaszyfrowane. Jak wskazał Administrator, zaszyfrowanych
danych z kopii zapasowych nie udało się odszyfrować, co oznacza w konsekwencji, że
SPZOZ w P. nie wdrożył rozwiązań służących ciągłemu zapewnieniu dostępności syste‐
mów i usług przetwarzania oraz zdolności do szybkiego przywrócenia dostępności da‐
nych osobowych i dostępu do nich w razie incydentu fizycznego lub technicznego, do
czego był zobowiązany stosownie do wymogu z art. 32 ust. 1 lit. b) i c) rozporządzenia
2016/679.
Co równie istotne, Administrator miał pełną świadomość obowiązków spoczywających na
nim w powyższym zakresie. Świadczą o tym m.in. postanowienia zawarte w „Instrukcji
(…)”, w której wprost wskazano, że (…).
Analiza powyższego dokumentu pozwala stwierdzić, że brak wykonywania regularnych
kopii przez Administratora stanowił nie tylko naruszenie przepisów rozporządzenia
2016/679, ale również naruszenie wewnętrznych regulacji służących zapewnieniu prawi‐
dłowego i bezpiecznego przetwarzania danych osobowych w organizacji.
Jak wynika ze zgromadzonego materiału dowodowego, SPZOZ w P. nie jest również w
stanie udokumentować, ani w żaden inny sposób udowodnić dokonywania przed wystą‐
pieniem naruszenia ochrony danych osobowych regularnego testowania, mierzenia i
oceniania skuteczności środków technicznych i organizacyjnych mających zapewnić bez‐
pieczeństwo przetwarzania danych osobowych. Takie działania podjęto już po incyden‐
cie, na co wskazują raporty z przeprowadzonych audytów bezpieczeństwa z dnia (…)
marca 2022 r., (…) listopada 2022 r. oraz (…) września 2023 r.
Należy mieć na uwadze, że administratorzy zobligowani są nie tylko do osiągnięcia zgod‐
ności z wytycznymi rozporządzenia 2016/679 poprzez jednorazowe wdrożenie technicz‐
nych i organizacyjnych środków bezpieczeństwa, ale także do zapewnienia ciągłości mo‐
nitorowania skali zagrożeń oraz rozliczalności w zakresie poziomu i adekwatności
wprowadzonych zabezpieczeń. Przedstawiciele doktryny podkreślają, że „(…) obowiązek
w zakresie zapewnienia odpowiednich środków technicznych i organizacyjnych, o któ‐
rych mowa w art. 32 ust. 1 [rozporządzenia 2016/679], ma charakter dynamiczny (…),
gdyż ustawodawca unijny wymaga regularnego testowania, mierzenia i oceniania sku‐
teczności zastosowanych środków dla zapewnienia bezpieczeństwa w stopniu,
odpowiadającym ryzyku” (P. Barta, P. Litwiński, M. Kawecki, Komentarz do art. 32, w:

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 12 z 27

Ogólne rozporządzenie o ochronie danych osobowych. Ustawa o ochronie danych osobo‐
wych. Wybrane przepisy sektorowe. Komentarz, red. P. Litwiński, Legalis 2021).
Podkreślenia wymaga, że ww. testowanie, mierzenie i ocenianie środków technicznych i
organizacyjnych mających zapewnić bezpieczeństwo przetwarzania, aby stanowiło reali‐
zację wymogu wynikającego z art. 32 ust. 1 lit. d) rozporządzenia 2016/679, musi być
dokonywane w sposób regularny, co oznacza świadome zaplanowanie i zorganizowanie,
a także udokumentowanie tego typu działań w określonych przedziałach czasowych, nie‐
zależnie od zmian w organizacji i przebiegu procesów przetwarzania danych (w związku
z zasadą rozliczalności, o której mowa w art. 5 ust. 2 rozporządzenia 2016/679). Co
prawda, przedłożone przez SPZOZ w P. w ramach złożonych wyjaśnień kopie raportów z
audytu bezpieczeństwa potwierdzają (…), o którym mowa powyżej, jednak dopiero po
wystąpieniu naruszenia ochrony danych osobowych. Omawiany zarzut odnosi się nato‐
miast do sytuacji, jaka miała miejsce w organizacji Administratora przed stwierdzeniem
przedmiotowego naruszenia, kiedy to nie dokonywano regularnego testowania, mierze‐
nia i oceniania skuteczności środków technicznych i organizacyjnych. Bez wątpienia pod‐
jęcie tych działań przed jego wystąpieniem przyczyniłoby się do zidentyfikowania luk w
zabezpieczeniach, w takim co najmniej zakresie, jak to wynika z audytu z (…) 2022 r., a
w konsekwencji dałoby możliwość Administratorowi podjęcia działań w celu ich usunię‐
cia. Jak wskazał Wojewódzki Sąd Administracyjny w Warszawie w wyroku z dnia 6
czerwca 2023 r., sygn. akt II SA/Wa 1939/22, „(…) powinność regularnego testowania
środków technicznych i organizacyjnych, zabezpieczenia przetwarzania danych osobo‐
wych, aby zapewnić stopień bezpieczeństwa odpowiadający temu ryzyku, w rozumieniu
art. 32 ust. 1 zd. wstępne RODO, wynika wprost z brzmienia lit. d wskazanego art. 32
ust. 1, zaś powinność dokumentowania czynności w danym zakresie statuuje zasada
rozliczalności (art. 5 ust. 2 RODO)”. Podobnie wypowiedział się Wojewódzki Sąd Admini‐
stracyjny w Warszawie w wyroku z dnia 21 czerwca 2023 r., sygn. akt II SA/Wa 150/23.
Brak analizy ryzyka skutkujący doborem nieodpowiednich środków bezpieczeństwa oraz
brak regularnego testowania, mierzenia i oceniania przez SPZOZ w P. skuteczności wdro‐
żonych środków technicznych i organizacyjnych mających zapewnić bezpieczeństwo
przetwarzania, nie tylko doprowadził do naruszenia ochrony danych osobowych, o któ‐
rym mowa w art. 4 pkt 12 rozporządzenia 2016/679, ale przesądził też o naruszeniu
przez SPZOZ w P. obowiązków spoczywających na administratorze danych, wynikających
z art. 24 ust. 1, art. 25 ust. 1, art. 32 ust. 1 oraz art. 32 ust. 2 rozporządzenia 2016/679,
a w konsekwencji również zasady poufności wyrażonej w art. 5 ust. 1 lit. f) rozporządze‐
nia 2016/679. Efektem zaś naruszenia zasady poufności jest naruszenie art. 5 ust. 2 roz‐
porządzenia 2016/679. Jak bowiem wskazał Wojewódzki Sąd Administracyjny w
Warszawie w wyroku z dnia 10 lutego 2021 r. (sygn. akt II SA/Wa 2378/20, Legalis nr
2579568), „(…) administrator danych jest odpowiedzialny za przestrzeganie wszystkich
zasad przy przetwarzaniu danych osobowych (wymienionych w art. 5 ust. 1) i musi być
w stanie wykazać ich przestrzeganie. Zasada rozliczalności bazuje więc na prawnej od‐
powiedzialności administratora za właściwe wypełnianie obowiązków i nakłada na niego
obowiązek wykazania zarówno przed organem nadzorczym, jak i przed podmiotem da‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 13 z 27

nych, dowodów na przestrzeganie wszystkich zasad przetwarzania danych”. Podobnie
kwestię tę zinterpretował Wojewódzki Sądu Administracyjny w Warszawie w wyroku z
dnia 26 sierpnia 2020 r. (sygn. akt II SA/Wa 2826/19, Legalis nr 2480051), stwierdzając,
iż „biorąc pod uwagę całość norm rozporządzenia 2016/679, podkreślić należy, że admi‐
nistrator ma znaczną swobodę w zakresie stosowanych zabezpieczeń, jednocześnie jed‐
nak ponosi odpowiedzialność za naruszenie przepisów o ochronie danych osobowych. Z
zasady rozliczalności wprost wynika, że to administrator powinien wykazać, a zatem
udowodnić, że przestrzega przepisów określonych w art. 5 ust. 1 rozporządzenia
2016/679”.
Dopiero po wystąpieniu naruszenia ochrony danych osobowych Administrator podjął
określone czynności o charakterze techniczno-organizacyjnym, m.in.: (…). Działania te
nie zostały jednak poprzedzone przeprowadzeniem analizy ryzyka, w związku z czym Ad‐
ministrator nie jest w stanie stwierdzić ani wykazać, że ww. środki bezpieczeństwa są od‐
powiednie i zapewnią ochronę przetwarzanych danych osobowych, w tym danych doty‐
czących zdrowia, adekwatną do zagrożeń związanych z ich przetwarzaniem przez
podmiot świadczący usługi z zakresu ochrony zdrowia.
Zgodnie z definicją zawartą w art. 4 pkt 12 rozporządzenia 2016/679, „naruszenie ochro‐
ny danych osobowych” jest naruszeniem bezpieczeństwa prowadzącym do przypadko‐
wego lub niezgodnego z prawem zniszczenia, utracenia, zmodyfikowania, nieuprawnio‐
nego ujawnienia lub nieuprawnionego dostępu do danych osobowych przesyłanych,
przechowywanych lub w inny sposób przetwarzanych.
Jak wynika z art. 34 ust. 1 rozporządzenia 2016/679, jeżeli naruszenie ochrony danych
osobowych może powodować wysokie ryzyko naruszenia praw lub wolności osób fizycz‐
nych, administrator bez zbędnej zwłoki zawiadamia osobę, której dane dotyczą, o takim
naruszeniu. W ust. 2 ww. artykułu wskazano, iż zawiadomienie, o którym mowa w ust. 1,
jasnym i prostym językiem opisuje charakter naruszenia ochrony danych osobowych
oraz zawiera przynajmniej informacje i środki, o których mowa w art. 33 ust. 3 lit. b), c) i
d) ww. rozporządzenia, gdzie wskazano, iż zgłoszenie takie musi co najmniej:
a) opisywać charakter naruszenia ochrony danych osobowych, w tym w miarę możli‐
wości wskazywać kategorie i przybliżoną liczbę osób, których dane dotyczą, oraz ka‐
tegorie i przybliżoną liczbę wpisów danych osobowych, których dotyczy naruszenie;
b) zawierać imię i nazwisko oraz dane kontaktowe inspektora ochrony danych lub
oznaczenie innego punktu kontaktowego, od którego można uzyskać więcej infor‐
macji;
c) opisywać możliwe konsekwencje naruszenia ochrony danych osobowych;
d) opisywać środki zastosowane lub proponowane przez administratora w celu zara‐
dzenia naruszeniu ochrony danych osobowych, w tym w stosownych przypadkach
środki w celu zminimalizowania jego ewentualnych negatywnych skutków.
Jak wyjaśnił Administrator w toku postępowania, osoby, których dane dotyczą, nie zosta‐
ły zawiadomione o naruszeniu ochrony danych osobowych, bowiem w jego ocenie zaszy‐
frowanie danych nie spowodowało wysokiego ryzyka naruszenia praw lub wolności osób

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 14 z 27

fizycznych. Dodatkowo Administrator wskazał, iż dane znajdujące się na serwerach i ma‐
szynach wirtualnych objętych naruszeniem nie zostały wykradzione, odczytane lub udo‐
stępnione.
W tym miejscu należy jednak wskazać, że z ekspertyzy pozaprocesowej z dnia (…) lute‐
go 2022 r., którą wykonano na zlecenie Administratora, wynika jedynie, iż „(…)”. Brak
jest natomiast informacji wskazujących jednoznacznie, że zaszyfrowane dane nie zostały
wcześniej odczytane lub pobrane. Należy w konsekwencji przyjąć, że osoba lub osoby,
które przedmiotowe dane zaszyfrowały, mogły lub w dalszym ciągu mogą uzyskać do
nich nieuprawniony dostęp. Wynika to m.in. z treści wiadomości przesłanej od atakują‐
cych do Administratora, gdzie w celu uwiarygodnienia swoich zamiarów i możliwości, za‐
proponowano odszyfrowanie jednego z zaszyfrowanych plików bez pobierania opłaty. W
przypadku niespełnienia żądania wykupienia wskazanego przez atakujących urządzenia
(dekodera) deszyfrującego, zagrożono opublikowaniem przedmiotowych danych w sieci.
Konsekwencje wynikające z opisywanego ataku, jak również treść powyższego komuni‐
katu, skierowanego do Administratora, jak i brak jednoznacznych ustaleń w tym zakresie
wynikających z ekspertyzy pozaprocesowej z dnia (…) lutego 2022 r. budzą uzasadnioną
obawę, że w ramach niniejszego zdarzenia nastąpiła nie tylko utrata dostępności danych
osobowych, ale również doszło do naruszenia poufności tych danych. Jak stanowi art. 33
ust. 5 rozporządzenia 2016/679, administrator dokumentuje wszelkie naruszenia ochro‐
ny danych osobowych, w tym okoliczności naruszenia ochrony danych osobowych, jego
skutki oraz podjęte działania zaradcze. Na podstawie treści ww. przepisu w związku z za‐
sadą rozliczalności, opisaną w art. 5 ust. 2 ww. rozporządzenia, należy przyjąć, że to na
Administratorze ciąży obowiązek dowodowy w zakresie wykazania, iż atakujący nie prze‐
jęli (nie skopiowali) baz danych SPZOZ w P. Mając zatem na uwadze wyjaśnienia Admini‐
stratora oraz sposób i rodzaj ataku hakerskiego, jakim jest ransomware, należy stwier‐
dzić, iż SPZOZ w P. nie wykazał w sposób niebudzący wątpliwości, że w ramach omawia‐
nej sprawy nie doszło do naruszenia poufności danych. Administrator bowiem na etapie
składania wyjaśnień, jak również po wszczęciu postępowania administracyjnego, nie był
w stanie dowieść (wykazać bezspornie), iż nie doszło do ujawnienia danych objętych
naruszeniem, a zatem naruszenia ich poufności.
W związku więc z istniejącym wciąż ryzykiem ujawnienia danych osobowych z baz da‐
nych SPZOZ w P., przyjąć należy wysokie ryzyko naruszenia praw i wolności pracowników
i pacjentów ww. podmiotu, skutkujące obowiązkiem ich zawiadomienia, o którym to
obowiązku mowa jest w art. 34 rozporządzenia 2016/679.
Odnosząc się zaś do utraty dostępności należy wskazać, iż utrata dostępu do danych,
jaka miała miejsce w przedmiotowej sprawie, szczególnie wobec charakteru działalności
prowadzonej przez Administratora oraz braku możliwości szybkiego odtworzenia zaszy‐
frowanych danych osobowych z uwagi na zaszyfrowanie także kopii zapasowych, jak
również biorąc pod uwagę zakres i rodzaj przetwarzanych w ramach tej działalności da‐
nych osobowych, może realnie wpłynąć na prawa lub wolności osób, których dane doty‐
czą. W SPZOZ w P. przetwarzane są m.in. dane osobowe pacjentów, także takie, które

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 15 z 27

należą do szczególnych kategorii danych osobowych, tj. dane dotyczące zdrowia. Brak
dostępu do tych danych rodzi ryzyko ograniczonego dostępu do dokumentacji medycz‐
nej, a co za tym idzie, może znacznie utrudnić lub też nawet uniemożliwić prawidłowe
wykonywanie świadczeń medycznych wobec konkretnej osoby, co w konsekwencji
stwarza realne ryzyko dla zdrowia, a nawet życia pacjenta.
Powyższe świadczy o tym, że Administrator nie ma obecnie kontroli nad zaszyfrowanymi
danymi, tym bardziej, iż dane te nie zostały ostatecznie przez niego odzyskane. Taka sy‐
tuacja rodzi bardzo poważne ryzyka i zagrożenia dla praw lub wolności osób fizycznych,
których dane były przetwarzane na zaatakowanych komputerach i (…). A w konsekwen‐
cji powoduje powstanie wysokiego ryzyka naruszenia praw lub wolności osób fizycznych,
co oznacza obowiązek zawiadomienia tych osób o naruszeniu ochrony ich danych osobo‐
wych.
Podkreślić również należy, że zaistniałe naruszenie ochrony danych osobowych dotyczy‐
ło numeru ewidencyjnego PESEL, czyli jedenastocyfrowego symbolu numerycznego, któ‐
ry jednoznacznie identyfikuje osobę fizyczną, zawierającego m.in.: datę urodzenia oraz
oznaczenie płci, a więc ściśle powiązanego ze sferą prywatną osoby fizycznej oraz podle‐
gającego również, jako krajowy numer identyfikacyjny, wyjątkowej ochronie na gruncie
art. 87 rozporządzenia 2016/679, będącego daną o szczególnym charakterze i takiej
szczególnej ochrony wymagającego. Nr PESEL służy jako dana identyfikująca każdą oso‐
bę i jest powszechnie używany w kontaktach z różnymi instytucjami oraz w obiegu praw‐
nym. Nr PESEL wraz z imieniem i nazwiskiem w sposób jednoznaczny identyfikuje osobę
fizyczną, w sposób pozwalający przypisać negatywne skutki naruszenia (np. kradzież
tożsamości, wyłudzenie pożyczki) tej konkretnej osobie. Dlatego też należy wziąć pod
uwagę, że przedmiotem omawianego naruszenia ochrony danych osobowych są m.in.
dane w postaci numeru ewidencyjnego wraz z imieniem i nazwiskiem, które to
zestawienie danych bywa wystarczające do „podszycia się” pod podmiot tych danych i
zaciągnięcia w imieniu i na szkodę takiego podmiotu np. zobowiązań pieniężnych (vide:
https://www.bik.pl/poradnik-bik/wyludzenie-kredytu-tak-dzialaja-oszusci - gdzie opisano
przypadek, w którym: „Tylko imię, nazwisko i numer PESEL wystarczyły oszustom, by wy‐
łudzić kilkanaście kredytów w sumie na dziesiątki tysięcy złotych. Nic więcej się nie
zgadzało: ani numer dowodu osobistego, ani adres zamieszkania”). Nie sposób również
pominąć, że analizowane naruszenie ochrony danych osobowych dotyczyło również da‐
nych teleadresowych, które jak powszechnie się przyjmuje obejmują m.in. adres za‐
mieszkania lub pobytu i numer telefonu, a także takich danych jak numer rachunku ban‐
kowego czy seria i numer dowodu osobistego oraz, o czym już wyżej wspomniano, da‐
nych o stanie zdrowia. Dane te jako całość, w znaczeniu generalnym stanowią pewnego
rodzaju zbiór, zaś jak podkreślono w Wytycznych EROD nr 9/2022[1], zbiór różnych da‐
nych osobowych ma zazwyczaj bardziej wrażliwy charakter niż pojedyncze dane. W oce‐
nie ryzyka kluczowym czynnikiem jest rodzaj i wrażliwość danych osobowych ujawnio‐
nych w wyniku naruszenia. Nie ulega ponadto wątpliwości, że taki zakres danych
pozwala na jednoznaczną identyfikację osoby.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 16 z 27

Warto w tym miejscu przytoczyć jeden z przykładów znajdujących się w Wytycznych
Europejskiej Rady Ochrony Danych 01/2021[2] (przypadek nr 14, s. 31), odnoszący się
do sytuacji „wysłania pocztą przez pomyłkę wysoce poufnych danych osobowych”. W
opisanym w ww. wytycznych przypadku doszło do ujawnienia numeru ubezpieczenia
społecznego, będącego odpowiednikiem stosowanego w Polsce numeru PESEL. W przy‐
padku tym EROD nie miała wątpliwości, że ujawnione dane w zakresie: imię i nazwisko,
adres e-mail, adres pocztowy, numer ubezpieczenia społecznego, wskazują na wysokie
ryzyko naruszenia praw lub wolności osób fizycznych („zaangażowanie ich [osób poszko‐
dowanych] numeru ubezpieczenia społecznego, a także innych, bardziej podstawowych
danych osobowych, dodatkowo zwiększa ryzyko, które można określić jako wysokie”).
EROD dostrzega wagę krajowych numerów identyfikacyjnych (w tym przypadku numeru
PESEL), podkreślając jednocześnie, że tego typu naruszenie ochrony danych osobowych,
a więc obejmujące swym zakresem dane w postaci: imienia i nazwiska, adresu e-mail,
adresu korespondencyjnego oraz numeru ubezpieczenia społecznego, wymaga realizacji
działań, tj.: powiadomienia organu nadzorczego oraz zawiadomienia o naruszeniu osób,
których dane dotyczą.
Europejska Rada Ochrony Danych nie ma najmniejszych wątpliwości, że indywidualnie
nadany numer jednoznacznie identyfikujący osobę fizyczną powinien podlegać szczegól‐
nej ochronie, a jego ujawnienie nieuprawnionym podmiotom może wiązać się z wysokim
ryzykiem naruszenia praw lub wolności osób fizycznych.
Na fakt, że dane jednoznacznie identyfikujące osobę fizyczną mogą powodować wysokie
ryzyko naruszenia praw lub wolności EROD wskazuje również w innych przykładach po‐
danych w Wytycznych 01/2021. W pkt 65 i 66 przywołanych Wytycznych wskazano: „(…)
Naruszone dane pozwalają na jednoznaczną identyfikację osób, których dane dotyczą, i
zawierają inne informacje na ich temat (w tym płeć, datę i miejsce urodzenia), ponadto
mogą być wykorzystywane przez atakującego do odgadnięcia haseł klientów lub do
przeprowadzenia kampanii spear phishingowej skierowanej do klientów banku. Z tych
powodów uznano, że naruszenie ochrony danych prawdopodobnie spowoduje wysokie
ryzyko naruszenia praw i wolności wszystkich osób, których dane dotyczą. W związku z
tym możliwe jest wystąpienie szkód materialnych (np. strat finansowych) i
niematerialnych (np. kradzieży tożsamości lub oszustwa)”.
Ponadto trzeba mieć na uwadze, że przedmiotowe naruszenie ochrony danych osobo‐
wych obejmowało swoim zakresem również dane dotyczące zdrowia pacjentów, w tym
dzieci i osób o szczególnych potrzebach (np. osoby starsze, niepełnosprawne itp.). Pod‐
kreślenia wymaga, iż dane te mieszczą się w sferze informacji związanych z pacjentem,
uzyskanych przez lekarza w związku z wykonywaniem zawodu i jako takie podlegają
obowiązkowi zachowania ich w tajemnicy. Co równie istotne, dane dotyczące zdrowia,
zgodnie z rozporządzeniem 2016/679, należą do szczególnych kategorii danych osobo‐
wych i są objęte szczególnymi zasadami przetwarzania oraz powinny podlegać szczegól‐
nej ochronie ze strony ich administratorów, a w sytuacji wystąpienia naruszenia ochrony

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 17 z 27

danych osobowych powodują powstanie wysokiego ryzyka naruszenia praw lub wolności
osoby fizycznej.
Zatem nie ulega wątpliwości, że omawiane w ramach niniejszej sprawy naruszenie, ze
względu na zakres danych przetwarzanych przez Administratora, powoduje wysokie
ryzyko naruszenia praw lub wolności osoby fizycznej.
Należy podkreślić, że oceny ryzyka naruszenia praw lub wolności osoby fizycznej powin‐
no się dokonać przez pryzmat osoby zagrożonej, a nie interesów administratora.
Jest to szczególnie ważne, ponieważ w oparciu o zawiadomienie o naruszeniu ochrony
danych osobowych osoba fizyczna może sama dokonać oceny, czy w jej opinii incydent
bezpieczeństwa może powodować dla niej negatywne konsekwencje i podjąć odpowied‐
nie działania zaradcze. Również w oparciu o informacje przekazane przez administratora
dotyczące opisu charakteru naruszenia i zastosowanych lub proponowanych środkach w
celu zaradzenia naruszeniu osoba fizyczna może dokonać oceny, czy po zaistniałym na‐
ruszeniu administrator danych nadal daje rękojmię należytego przetwarzania jej danych
osobowych w sposób zapewniający ich bezpieczeństwo. Brak zawiadomienia o narusze‐
niu ochrony danych osobowych osoby fizycznej w przypadku wystąpienia wysokiego ry‐
zyka naruszenia jej praw lub wolności pozbawia ją nie tylko możliwości odpowiedniej re‐
akcji na naruszenie, ale również możliwości dokonania samodzielnej oceny naruszenia,
które przecież dotyczy jej danych osobowych i może powodować dla niej poważne kon‐
sekwencje. Natomiast brak zgłoszenia naruszenia ochrony danych osobowych pozbawia
organ nadzorczy możliwości odpowiedniej reakcji na naruszenie, która polega nie tylko
na ocenie ryzyka naruszenia dla praw lub wolności osoby fizycznej, ale również w szcze‐
gólności na weryfikacji, czy administrator zastosował właściwe środki w celu zaradzenia
naruszeniu i zminimalizowania negatywnych skutków dla osób, których dane dotyczą,
jak również, czy zastosował odpowiednie środki bezpieczeństwa w celu zminimalizowa‐
nia ryzyka ponownego wystąpienia naruszenia.
Zawiadomienie osób fizycznych o naruszeniu zapewnia możliwość przekazania tym oso‐
bom informacji na temat ryzyka związanego z naruszeniem oraz wskazania działań, jakie
osoby te mogą podjąć, aby uchronić się przed potencjalnymi negatywnymi skutkami na‐
ruszenia (umożliwia to osobie fizycznej dokonanie samodzielnej oceny naruszenia w kon‐
tekście możliwości materializacji negatywnych konsekwencji dla takiej osoby i podjęcia
decyzji o zastosowaniu lub braku zastosowania działań zaradczych).
W wyniku analizy zaistniałego naruszenia, kategorii danych i kategorii osób, których ono
dotyczyło, Prezes Urzędu Ochrony Danych Osobowych uznał, że naruszenie poufności i
dostępności danych (z uwagi na brak możliwości odszyfrowania danych oraz możliwość
uzyskania do nich dostępu przez sprawców naruszenia ochrony danych osobowych), w
szczególności w zakresie imienia i nazwiska oraz numeru PESEL wraz z danymi dotyczą‐
cymi zdrowia, powoduje wysokie ryzyko naruszenia praw lub wolności osób fizycznych,
w związku z czym konieczne jest niezwłoczne i prawidłowe zawiadomienie osób, których
dane dotyczą, o naruszeniu ich danych osobowych.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 18 z 27

W konsekwencji należy stwierdzić, że Administrator nie zawiadomił osób, których dane
dotyczą, o naruszeniu ochrony ich danych, zgodnie z art. 34 ust. 1 rozporządzenia
2016/679, co oznacza naruszenie przez Administratora tego przepisu.
W tym miejscu należy zaznaczyć, że zgodnie z art. 34 ust. 4 rozporządzenia 2016/679,
jeżeli administrator nie zawiadomił jeszcze osoby, której dane dotyczą, o naruszeniu
ochrony danych osobowych, organ nadzorczy – biorąc pod uwagę prawdopodobieństwo,
że to naruszenie ochrony danych osobowych spowoduje wysokie ryzyko – może od niego
tego zażądać lub może stwierdzić, że spełniony został jeden z warunków, o których
mowa w ust. 3. Z kolei z treści art. 58 ust. 2 lit. e) rozporządzenia 2016/679 wynika, że
każdemu organowi nadzorczemu przysługuje uprawnienie naprawcze w postaci nakaza‐
nia administratorowi zawiadomienia osoby, której dane dotyczą, o naruszeniu ochrony
danych. W związku z powyższym, Administrator został zobowiązany przez Prezesa Urzę‐
du do zawiadomienia w terminie 30 dni od dnia doręczenia niniejszej decyzji osób, któ‐
rych dane przetwarzane były w zasobach zaatakowanych urządzeń, o naruszeniu ochro‐
ny ich danych osobowych w celu przekazania tym osobom wymaganych informacji
zgodnie z art. 34 ust. 2 rozporządzenia 2016/679.
Na podstawie art. 58 ust. 2 lit. i) rozporządzenia 2016/679, każdemu organowi nadzor‐
czemu przysługuje uprawnienie do zastosowania, oprócz lub zamiast innych środków na‐
prawczych przewidzianych w art. 58 ust. 2 lit. a) - h) oraz lit. j) tego rozporządzenia, ad‐
ministracyjnej kary pieniężnej na mocy art. 83 rozporządzenia 2016/679, zależnie od
okoliczności konkretnej sprawy. Mając na uwadze ustalenia stanu faktycznego, Prezes
Urzędu Ochrony Danych Osobowych, korzystając z przysługującego mu uprawnienia
określonego we wskazanym wyżej przepisie rozporządzenia 2016/679 stwierdził, że w
rozpatrywanej sprawie zaistniały przesłanki uzasadniające nałożenie na Samodzielny Pu‐
bliczny Zespół Opieki Zdrowotnej z siedzibą w P. administracyjnej kary pieniężnej. Zgod‐
nie z art. 83 ust. 4 lit. a) rozporządzenia 2016/679, naruszenia przepisów dotyczących
obowiązków administratora i podmiotu przetwarzającego, o których mowa w art. 8, 11,
25-39 oraz 42 i 43 podlegają zgodnie z ust. 2 administracyjnej karze pieniężnej w wyso‐
kości do 10 000 000 EUR, a w przypadku przedsiębiorstwa – w wysokości do 2 % jego
całkowitego rocznego światowego obrotu z poprzedniego roku obrotowego, przy czym
zastosowanie ma kwota wyższa. Stosownie zaś do art. 83 ust. 5 lit. a) rozporządzenia
2016/679, naruszenia przepisów dotyczących podstawowych zasad przetwarzania, w
tym warunków zgody, o których to zasadach i warunkach mowa w art. 5, 6, 7 oraz 9,
podlegają zgodnie z ust. 2 administracyjnej karze pieniężnej w wysokości do 20 000 000
EUR, a w przypadku przedsiębiorstwa – w wysokości do 4 % jego całkowitego rocznego
światowego obrotu z poprzedniego roku obrotowego, przy czym zastosowanie ma kwota
wyższa.
Natomiast z art. 102 ust. 1 pkt 1 ustawy z dnia 10 maja 2018 r. o ochronie danych
osobowych (Dz. U. z 2019 r. poz. 1781), zwanej dalej uodo, wynika, że Prezes Urzędu
może nałożyć, w drodze decyzji, administracyjne kary pieniężne w wysokości do 100 000
złotych, na: jednostki sektora finansów publicznych, o których mowa w art. 9 pkt 1-12 i

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 19 z 27

14 ustawy z dnia 27 sierpnia 2009 r. o finansach publicznych, instytut badawczy lub Na‐
rodowy Bank Polski. Z ust. 3 tego artykułu wynika ponadto, że administracyjne kary pie‐
niężne, o których mowa między innymi w ust. 1, Prezes Urzędu nakłada na podstawie i
na warunkach określonych w art. 83 rozporządzenia 2016/679.
Decydując o nałożeniu administracyjnej kary pieniężnej Prezes Urzędu – stosownie do
treści art. 83 ust. 2 lit. a) - k) rozporządzenia 2016/679 – wziął pod uwagę następujące
okoliczności sprawy, stanowiące o konieczności zastosowania w niniejszej sprawie tego
rodzaju sankcji oraz wpływające obciążająco na wymiar nałożonej administracyjnej kary
pieniężnej:
1. Charakter, wagę i czas trwania naruszenia przy uwzględnieniu charakteru, zakresu
lub celu danego przetwarzania, liczby poszkodowanych osób, których dane dotyczą,
oraz rozmiaru poniesionej przez nie szkody (art. 83 ust. 2 lit. a rozporządzenia
2016/679).
Stwierdzone w niniejszej sprawie naruszenie przepisów rozporządzenia
2016/679, skutkujące wystąpieniem naruszenia ochrony danych osobowych
przechowywanych na serwerach oraz maszynach wirtualnych, na których znaj‐
dowała się baza danych SPZOZ w P., ma znaczną wagę i poważny charakter,
stwarza bowiem wysokie ryzyko negatywnych skutków prawnych dla potencjal‐
nie dużej liczby osób (Administrator wskazał, że na serwerach znajdowały się
dane 30331 pacjentów SPZOZ w P. oraz dane 1129 pracowników, zleceniobior‐
ców i współpracowników tego podmiotu), do których danych utracono dostęp.
Naruszenie przez SPZOZ w P. obowiązków zastosowania środków zabezpieczają‐
cych przetwarzane dane przed ich udostępnieniem osobom nieupoważnionym,
pociąga za sobą nie tylko potencjalną, ale również realną możliwość wykorzy‐
stania tych danych przez osoby trzecie bez wiedzy i wbrew woli osób, których
dane dotyczą, niezgodnie z przepisami rozporządzenia 2016/679, np. w celu na‐
wiązania stosunków prawnych lub zaciągnięcia zobowiązań w imieniu osób,
których dane dotyczą.
O znacznym charakterze i wadze opisywanego naruszenia przepisów rozporzą‐
dzenia 2016/679 przesądza także fakt, że naruszenie to dotyczy m.in. danych
osobowych chronionych tajemnicą zawodową, tj. danych pacjentów.
W niniejszej sprawie brak jest dowodów, aby osoby, których dane osobowe za‐
szyfrowane zostały na serwerach i innych urządzeniach SPZOZ w P., doznały
szkody majątkowej. Niemniej jednak już samo ryzyko naruszenia poufności ich
danych stanowić może szkodę niemajątkową (krzywdę). Osoby fizyczne, których
dotyczyło zaistniałe naruszenie, mogą bowiem co najmniej odczuwać obawę
przed utratą kontroli nad swoimi danymi osobowymi, kradzieżą tożsamości lub
oszustwem dotyczącym tożsamości, dyskryminacją, czy wreszcie przed stratą
finansową. Jak wskazał Sąd Okręgowy w Warszawie w wyroku z dnia 6 sierpnia
2020 r. sygn. akt XXV C 2596/19, obawa, a więc utrata bezpieczeństwa stanowi
realną szkodę niemajątkową wiążącą się z obowiązkiem jej naprawienia. Z kolei
Trybunał Sprawiedliwości UE w orzeczeniu z dnia 14 grudnia 2023 r. w/s

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

2.

Strona 20 z 27

Natsionalna agentsia za prihodite (C-340/21) podkreślił, że „art. 82 ust. 1 RODO
należy interpretować w ten sposób, że obawa przed ewentualnym wykorzysta‐
niem przez osoby trzecie w sposób stanowiący nadużycie danych osobowych,
jaką żywi osoba, której dane dotyczą, w następstwie naruszenia tego rozporzą‐
dzenia może sama w sobie stanowić »szkodę niemajątkową« w rozumieniu tego
przepisu”. Natomiast brak dostępu do tych danych rodzi ryzyko ograniczonego
dostępu do dokumentacji medycznej, a co za tym idzie, może znacznie utrudnić
lub też nawet uniemożliwić prawidłowe wykonywanie świadczeń medycznych
wobec konkretnej osoby, co w konsekwencji stwarza realne ryzyko dla zdrowia,
a nawet życia pacjenta.
Za okoliczność obciążającą Prezes Urzędu uznaje długi czas trwania naruszenia
przez SPZOZ w P. przepisów o ochronie danych osobowych. Administrator nie
przeprowadził analizy ryzyka wiążącego się z przetwarzaniem danych osobo‐
wych, zatem nie wykonał nałożonego na niego obowiązku, który został uregulo‐
wany w powyższym rozporządzeniu. Mając na uwadze, że stosowanie powołane‐
go aktu prawnego rozpoczęło się w dniu 25 maja 2018 r., należy uznać, że to od
tego czasu trwa stan naruszenia przepisów rozporządzenia 2016/679 w
powyższym zakresie.
W odniesieniu do naruszenia art. 34 ust. 1 ww. rozporządzenia, należy przyjąć,
iż w tym przypadku naruszenie przepisów ma miejsce od dnia stwierdzenia na‐
ruszenia ochrony danych osobowych (10 lutego 2022 r.) i trwa nadal wobec nie
powiadomienia o jego wystąpieniu osób, których dane dotyczą. W związku z
brakiem wykonania przez Administratora nałożonego na niego obowiązku w ww.
zakresie, ma miejsce sytuacja, gdzie ww. osoby nie posiadają jakiejkolwiek wie‐
dzy na temat zaistniałego zdarzenia, co oznacza w konsekwencji, że nie mogą
podjąć żadnych działań zaradczych.
Umyślny lub nieumyślny charakter naruszenia (art. 83 ust. 2 lit. b) rozporządzenia
2016/679).
Zgodnie z Wytycznymi Grupy Roboczej Art. 29 w sprawie stosowania i ustalania
administracyjnych kar pieniężnych do celów rozporządzenia nr 2016/679 WP253
(przyjętymi w dniu 3 października 2017 r., zatwierdzonymi przez EROD w dniu
25 maja 2018 r.), umyślność „obejmuje zarówno wiedzę, jak i celowe działanie,
w związku z cechami charakterystycznymi czynu zabronionego”. Administrator
podjął świadomą decyzję, by nie zawiadamiać o naruszeniu ochrony danych
osobowych osób, których dane dotyczą. Nie ulega wątpliwości, że Administra‐
tor, przetwarzając dane osobowe w związku z prowadzoną działalnością, powi‐
nien posiadać wiedzę w zakresie ochrony danych osobowych, obejmującą kon‐
sekwencje stwierdzenia naruszenia ochrony danych osobowych skutkującego
wysokim ryzykiem naruszenia praw lub wolności osób fizycznych. Będąc tego
świadomym, Administrator podjął jednak decyzję o rezygnacji z zawiadomienia
osób, których dane dotyczą.
Biorąc pod uwagę ustalenia w sprawie będącej przedmiotem rozstrzygnięcia ni‐
niejszej decyzji należy stwierdzić, że Administrator dopuścił się świadomego nie‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

3.

Strona 21 z 27

podjęcia działań stanowiących wypełnienie ciążącego na nim obowiązku, o któ‐
rym mowa w art. 34 ust. 1 rozporządzenia 2016/679. Tak więc stanowi to istot‐
ną okoliczność wpływającą obciążająco na wysokość kary administracyjnej.
W przypadku naruszenia przepisów art. 25 ust. 1, art. 32 ust. 1 i 2 rozporządze‐
nia 2016/679, skutkujących naruszeniem zasady integralności i poufności oraz
zasady rozliczalności (odpowiednio art. 5 ust. 1 lit. f) oraz art. 5 ust 2 rozporzą‐
dzenia 2016/679), Prezes Urzędu nie dopatrzył się umyślnego działania Admini‐
stratora.
Jak wskazano w Wytycznych Grupy Roboczej Art. 29 w sprawie stosowania i
ustalania administracyjnych kar pieniężnych do celów rozporządzenia nr
2016/679, przyjętych w dniu 3 października 2017 r. (17/PL WP 253). „(…) "nie‐
umyślność" oznacza brak zamiaru spowodowania naruszenia, pomimo niedopeł‐
nienia przez administratora/podmiot przetwarzający obowiązku staranności
wymaganego prawem”.
Jak wynika z przeprowadzonego w (…) 2022 r. audytu bezpieczeństwa, obejmu‐
jącego swym zakresem (…). Tym samym należałoby stwierdzić, że Administrator
nie zapewnił odpowiedniego poziomu bezpieczeństwa danych, przetwarzanych
w ramach wykorzystywanych zasobów, jednakże powyższemu działaniu nie
można przypisać umyślności, charakteryzującej się m.in. celowym działaniem,
zmierzającym do doprowadzenia do naruszenia przepisów rozporządzenia
2016/679, a co najwyżej, działanie to można ocenić jako obarczone brakiem sta‐
ranności w wykonywaniu nałożonych na Administratora obowiązków. SPZOZ w P.
wdrożył i stosował środki techniczne i organizacyjne, które należy ocenić wprost
jako niewystarczające dla zapewnienia bezpieczeństwa przetwarzania danych w
systemach informatycznych, lecz nie można w tym miejscu określać postępowa‐
nia Administratora w tym zakresie jako umyślnego, mającego na celu
naruszenie przepisów o ochronie danych osobowych.
Wobec powyższego należy stwierdzić, że Administrator nieumyślnie naruszył
przepisy o ochronie danych osobowych, tj. art. 5 ust. 1 lit. f) i ust. 2, art. 25 ust.
1 oraz art. 32 ust. 1 i 2 rozporządzenia 2016/679.
Działania podjęte w celu zminimalizowania szkody poniesionej przez osoby, których
dane dotyczą (art. 83 ust. 2 lit. c rozporządzenia 2016/679).
Jak wskazano powyżej, w niniejszej sprawie brak jest dowodów, aby osoby, któ‐
rych dane dotyczą, doznały szkody majątkowej. Jednakże już samo ryzyko naru‐
szenia poufności ich danych stanowi dla nich szkodę niemajątkową (krzywdę).
W niniejszej sprawie Administrator w zakresie zminimalizowania ewentualnej
szkody poniesionej przez ww. osoby, nie podjął stosownych działań, w tym nie
dokonał stosownego zawiadomienia osób, których dane dotyczą. Brak działania
Administratora w tym przedmiocie pozbawił wyżej wymienionych możliwości sa‐
modzielnej reakcji na potencjalne zagrożenia wiążące się z ewentualnym
wykorzystaniem ich danych przez osoby nieuprawnione.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

4.

Strona 22 z 27

Tym samym, powyższe zaniechanie Administratora w opisywanym zakresie na‐
leży uznać za okoliczność wypływającą obciążająco na wymiar nałożonej
administracyjnej kary pieniężnej.
Kategorie danych osobowych, których dotyczyło naruszenie (art. 83 ust. 2 lit. g)
rozporządzenia 2016/679).
Dane osobowe, których dotyczy naruszenie przepisów rozporządzenia
2016/679, należały do szczególnych kategorii danych osobowych, o których
mowa w art. 9 ust. 1 rozporządzenia 2016/679. Swoim zakresem obejmowały
bowiem dane dotyczące zdrowia pacjentów, w tym dzieci i osób o szczególnych
potrzebach (np. osoby starsze, niepełnosprawne itp.). Ponadto, naruszenie obję‐
ło dane pacjentów i pracowników SPZOZ w P., takie jak: imię, nazwisko, data
urodzenia, numer rachunku bankowego, adres zamieszkania lub pobytu, numer
telefonu, numer PESEL, dane dotyczące zarobków, seria i numer dowodu osobi‐
stego.
Należy wobec powyższego podkreślić, iż ww. zakres danych wiąże się z wysokim
ryzykiem naruszenia praw lub wolności osób fizycznych dotkniętych narusze‐
niem. Przede wszystkim trzeba mieć na uwadze, jak istotne dane z punktu wi‐
dzenia podmiotu danych były przetwarzane w ww. systemach, które dotknięte
zostały atakiem ransomware. Możliwość nieuprawnionego dostępu do danych
medycznych może skutkować dyskryminacją osoby, której dane dotyczą, a
zatem może dojść do naruszenia dóbr osobistych podmiotu danych.
Natomiast nieuprawnione ujawnienie takich kategorii danych jak numer ewiden‐
cyjny PESEL wraz z imieniem i nazwiskiem, które jednoznacznie identyfikują
osobę fizyczną, może realnie i negatywnie wpływać na ochronę praw lub wolno‐
ści tej osoby. Jak wskazał Wojewódzki Sąd Administracyjny w Warszawie w
wyroku z dnia 1 lipca 2022 r., sygn. akt II SA/Wa 4143/21, „w przypadku naru‐
szenia takich danych, jak imię, nazwisko oraz numer PESEL, możliwa jest bo‐
wiem kradzież lub sfałszowanie tożsamości skutkująca negatywnymi
konsekwencjami dla osób, których dane dotyczą”.

Jak wskazano w Wytycznych EROD 04/2022 dotyczących obliczania administracyjnych
kar pieniężnych na podstawie RODO (wersja 2.1; przyjęte 24 maja 2023 r.), dalej:
Wytyczne 04/2022, „Jeśli chodzi o wymóg uwzględnienia kategorii danych osobowych,
których dotyczyło naruszenie (art. 83 ust. 2 lit. g) RODO), w RODO wyraźnie wskazano
rodzaje danych, które podlegają szczególnej ochronie, a tym samym bardziej rygory‐
stycznej reakcji przy nakładaniu kar pieniężnych. Dotyczy to co najmniej rodzajów da‐
nych objętych art. 9 i 10 RODO oraz danych nieobjętych zakresem tych artykułów, któ‐
rych rozpowszechnianie natychmiast powoduje szkody lub dyskomfort osoby, której
dane dotyczą (np. danych dotyczących lokalizacji, danych dotyczących komunikacji pry‐
watnej, krajowych numerów identyfikacyjnych lub danych finansowych, takich jak zesta‐
wienia transakcji lub numery kart kredytowych). Ogólnie rzecz biorąc, im większej liczby
takich kategorii danych dotyczy naruszenie lub im bardziej wrażliwe są dane, tym
większą wagę organ nadzorczy może przypisać temu czynnikowi.”

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 23 z 27

Ustalając wysokość administracyjnej kary pieniężnej, Prezes Urzędu nie znalazł podstaw
do uwzględnienia okoliczności łagodzących, mających wpływ na ostateczny wymiar kary.
Wszystkie przesłanki wymienione w art. 83 ust. 2 lit. a)-j) rozporządzenia 2016/679 w
ocenie organu nadzorczego stanowią albo przesłanki obciążające albo jedynie neutralne.
Również stosując przesłankę wymienioną w art. 83 ust. 2 lit. k) rozporządzenia 2016/679
(nakazującą wzięcie pod uwagę wszelkich innych obciążających lub łagodzących czynni‐
ków mających zastosowanie do okoliczności sprawy) nie znaleziono żadnych okoliczności
łagodzących, a jedynie neutralne.
Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne w jego ocenie, to znaczy nie mają‐
ce ani obciążającego ani łagodzącego wpływu na wymiar orzeczonej administracyjnej
kary pieniężnej.
1. Stopień odpowiedzialności Administratora z uwzględnieniem środków technicznych i
organizacyjnych wdrożonych przez niego na mocy art. 25 i 32 (art. 83 ust. 2 lit. d
rozporządzenia 2016/679).
Przyjęte 24 maja 2023 r. Wytyczne 04/2022 wskazują, że rozpatrując tę prze‐
słankę „organ nadzorczy musi odpowiedzieć na pytanie, w jakim stopniu admi‐
nistrator zrobił wszystko, czego można by było oczekiwać, zważywszy na cha‐
rakter, cele lub zakres przetwarzania oraz w świetle obowiązków nałożonych na
niego przez rozporządzenie”.
Prezes Urzędu stwierdził w niniejszej sprawie naruszenie przez SPZOZ w P. prze‐
pisów art. 32 ust. 1 i 2 rozporządzenia 2016/679. W jego ocenie na administra‐
torze ciąży w wysokim stopniu odpowiedzialność za niewdrożenie odpowiednich
środków technicznych i organizacyjnych, które zapobiegłyby naruszeniu ochro‐
ny danych osobowych. Oczywistym jest, że w rozważanym kontekście charakte‐
ru, celu i zakresu przetwarzania danych osobowych Administrator nie zrobił
wszystkiego, czego można by było od niego oczekiwać, tym samym nie wywią‐
zał się z nałożonych na niego przepisami art. 32 ust. 1 i 2 rozporządzenia
2016/679 obowiązków.
W niniejszej sprawie okoliczność ta stanowi jednak o istocie samego naruszenia,
nie jest jedynie czynnikiem wpływającym – łagodząco lub obciążająco – na jego
ocenę. Z tego też względu brak odpowiednich środków technicznych i organiza‐
cyjnych, o których mowa art. 32 rozporządzenia 2016/679, nie może zostać
przez Prezesa Urzędu uznany w niniejszej sprawie za okoliczność mogącą do‐
datkowo wpłynąć na surowszą ocenę naruszenia i wymiar nałożonej na
Administratora administracyjnej kary pieniężnej.
2. Wszelkie stosowne wcześniejsze naruszenia ze strony Administratora lub podmiotu
przetwarzającego (art. 83 ust. 2 lit. e rozporządzenia 2016/679).
Prezes Urzędu nie stwierdził stosownych wcześniejszych naruszeń rozporządze‐
nia 2016/679 przez SPZOZ w P., w związku z czym brak jest podstaw do trakto‐
wania tej okoliczności jako obciążającej, jednakże do obowiązków każdego ad‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

3.

4.

Strona 24 z 27

ministratora należy przestrzeganie przepisów prawa (w tym przepisów dotyczą‐
cych ochrony danych osobowych), w związku z czym brak wcześniejszych naru‐
szeń ochrony danych osobowych nie może zostać uznany za okoliczność
łagodzącą przy wymierzaniu sankcji.
Stopień współpracy z organem nadzorczym w celu usunięcia naruszenia oraz złago‐
dzenia jego ewentualnych negatywnych skutków (art. 83 ust. 2 lit. f rozporządzenia
2016/679).
Administrator prawidłowo wywiązywał się z ciążących na nim obowiązków pro‐
cesowych w trakcie postępowania administracyjnego, zakończonego wydaniem
niniejszej decyzji.
Ponadto, po wystąpieniu naruszenia ochrony danych osobowych Administrator
podjął określone działania w celu wyjaśnienia okoliczności z tym zdarzeniem
związanych, w tym przeprowadził audyt bezpieczeństwa oraz wdrożył środki w
celu zminimalizowania ryzyka ponownego wystąpienia naruszenia.
Powyższe działania stanowiły realizację obowiązku ciążącego na Administrato‐
rze, wobec czego nie mogą one stanowić okoliczności łagodzącej, tym bardziej,
że SPZOZ w P. dobrał te środki bez przeprowadzenia analizy ryzyka, co oznacza,
że Administrator nie jest w stanie stwierdzić ani wykazać, że ww. środki bezpie‐
czeństwa są odpowiednie i zapewnią ochronę przetwarzanych danych osobo‐
wych, w tym danych dotyczących zdrowia, adekwatną do zagrożeń związanych
z ich przetwarzaniem przez podmiot świadczący usługi z zakresu ochrony zdro‐
wia.
Sposób w jaki organ nadzorczy dowiedział się o naruszeniu (art. 83 ust. 2 lit. h
rozporządzenia 2016/679).
Prezes Urzędu stwierdził naruszenie przez Administratora przepisów o ochronie
danych osobowych w wyniku zgłoszenia naruszenia ochrony danych osobowych
dokonanego przez SPZOZ w P. Administrator dokonując zgłoszenia realizował
ciążący na nim obowiązek prawny, brak jest zatem podstaw do uznania, że fakt
ten stanowi okoliczność łagodzącą. Jak wskazała EROD w Wytycznych 04/2022
dotyczących obliczania administracyjnych kar pieniężnych na podstawie RODO
(str. 32; wersja 2.1; przyjęte 24 maja 2023 r.), „Zgodnie z art. 83 ust. 2 lit. h)
sposób, w jaki organ nadzorczy dowiedział się o naruszeniu, może stanowić
istotny czynnik obciążający lub łagodzący. Przy ocenie tego aspektu szczególną
wagę można przypisać kwestii, czy administrator lub podmiot przetwarzający
powiadomił o naruszeniu z własnej inicjatywy, a jeśli tak, to w jakim zakresie,
zanim organ nadzorczy został poinformowany o naruszeniu w drodze – na przy‐
kład – skargi lub dochodzenia. Okoliczność ta nie ma znaczenia, gdy administra‐
tor podlega szczególnym obowiązkom w zakresie zgłaszania naruszeń (jak np.
obowiązkowi zgłaszania naruszenia ochrony danych osobowych określonemu w
art. 33). W takich przypadkach fakt dokonania zgłoszenia należy uznać za
okoliczność neutralną.”

5.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

6.

7.

Strona 25 z 27

Przestrzeganie wcześniej zastosowanych w tej samej sprawie środków, o których
mowa w art. 58 ust. 2 rozporządzenia 2016/679 (art. 83 ust. 2 lit. i rozporządzenia
2016/679).
Przed wydaniem niniejszej decyzji Prezes Urzędu nie stosował w wobec Admini‐
stratora w rozpatrywanej sprawie żadnych środków wymienionych w art. 58 ust.
2 rozporządzenia 2016/679, w związku z czym Administrator nie miał obowiązku
podejmowania żadnych działań związanych z ich stosowaniem, a które to dzia‐
łania, poddane ocenie Prezesa Urzędu, mogłyby mieć obciążający lub łagodzący
wpływ na ocenę stwierdzonego naruszenia.
Stosowanie zatwierdzonych kodeksów postępowania na mocy art. 40 rozporządze‐
nia 2016/679 lub zatwierdzonych mechanizmów certyfikacji na mocy art. 42 rozpo‐
rządzenia 2016/679 (art. 83 ust. 2 lit. j rozporządzenia 2016/679).
Samodzielny Publiczny Zespół Opieki Zdrowotnej z siedzibą w P. nie poinformo‐
wał, czy stosuje zatwierdzone kodeksy postępowania, czy też zatwierdzone me‐
chanizmy certyfikacji, o których mowa w przepisach rozporządzenia 2016/679.
Ich przyjęcie, wdrożenie i stosowanie nie jest jednak – jak stanowią przepisy roz‐
porządzenia 2016/679 – obowiązkowe dla administratorów i podmiotów prze‐
twarzających w związku z czym okoliczność ich niestosowania nie może być w
niniejszej sprawie poczytana na niekorzyść Administratora. Na korzyść Admini‐
stratora natomiast mogłaby być uwzględniona okoliczność przyjęcia i stosowa‐
nia tego rodzaju instrumentów jako środków gwarantujących wyższy niż
standardowy poziom ochrony przetwarzanych danych osobowych.
Osiągnięte bezpośrednio lub pośrednio w związku z naruszeniem korzyści finansowe
lub uniknięte straty (art. 83 ust. 2 lit. k rozporządzenia 2016/679).
Prezes Urzędu nie stwierdził, żeby Administrator w związku z naruszeniem od‐
niósł jakiekolwiek korzyści finansowe lub uniknął tego rodzaju strat. Brak jest
więc podstaw do traktowania tej okoliczności jako obciążającej Administratora.
Stwierdzenie zaistnienia wymiernych korzyści finansowych wynikających z naru‐
szenia przepisów rozporządzenia 2016/679 należałoby ocenić zdecydowanie ne‐
gatywnie. Natomiast nieosiągnięcie przez Administratora takich korzyści, jako
stan naturalny, niezależny od naruszenia i jego skutków, jest okolicznością, któ‐
ra z istoty rzeczy nie może być łagodzącą dla Administratora. Potwierdza to
samo sformułowanie przepisu art. 83 ust. 2 lit. k) rozporządzenia 2016/679,
który nakazuje organowi nadzorczemu zwrócić należytą uwagę na korzyści
„osiągnięte” – zaistniałe po stronie podmiotu zgłaszającego naruszenie.

Prezes Urzędu, wszechstronnie rozpatrując przedmiotową sprawę, nie odnotował okolicz‐
ności innych, niż powyżej opisane, mogących wpłynąć na ocenę naruszenia i wysokość
orzeczonej administracyjnej kary pieniężnej.
Uwzględniając wszystkie omówione wyżej okoliczności, Prezes Urzędu Ochrony Danych
Osobowych uznał, że nałożenie administracyjnej kary pieniężnej na Administratora jest
konieczne i uzasadnione wagą, charakterem oraz zakresem zarzucanych Administratoro‐
wi naruszeń. Stwierdzić należy, że zastosowanie wobec Administratora jakiegokolwiek in‐

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 26 z 27

nego środka naprawczego przewidzianego w art. 58 ust. 2 rozporządzenia 2016/679, w
szczególności zaś poprzestanie na upomnieniu (art. 58 ust. 2 lit. b) rozporządzenia
2016/679), nie byłoby proporcjonalne do stwierdzonych nieprawidłowości w procesie
przetwarzania danych osobowych oraz nie gwarantowałoby tego, że Administrator w
przyszłości nie dopuści się kolejnych zaniedbań.

Ocena prawna
Odnosząc się do wysokości wymierzonej Administratorowi administracyjnej kary pienięż‐
nej wskazać należy, że wobec faktu, iż SPZOZ w P. jest jednostką sektora finansów pu‐
blicznych – zastosowanie znajdzie art. 102 uodo, z którego wynika ograniczenie wysoko‐
ści (do 100.000 zł) administracyjnej kary pieniężnej, jaka może zostać nałożona na
jednostkę sektora finansów publicznych.
W ocenie Prezesa Urzędu, zastosowana administracyjna kara pieniężna spełnia w ustalo‐
nych okolicznościach niniejszej sprawy funkcje, o których mowa w art. 83 ust. 1 rozpo‐
rządzenia 2016/679, tzn. będzie w tym indywidualnym przypadku skuteczna, proporcjo‐
nalna i odstraszająca. Zdaniem Prezesa Urzędu nałożona na Administratora kara będzie
skuteczna, albowiem doprowadzi do stanu, w którym Administrator stosował będzie ta‐
kie środki techniczne i organizacyjne, które zapewnią przetwarzanym danym stopień
bezpieczeństwa odpowiadający ryzyku naruszenia praw i wolności osób, których dane
dotyczą oraz wadze zagrożeń towarzyszącym procesom przetwarzania tych danych oso‐
bowych. Skuteczność kary równoważna jest zatem gwarancji tego, iż Administrator od
momentu zakończenia niniejszego postępowania będzie z najwyższą starannością pod‐
chodzić do wymogów stawianych przez przepisy o ochronie danych osobowych.
Zastosowana administracyjna kara pieniężna jest również proporcjonalna do stwierdzo‐
nego naruszenia, w tym zwłaszcza jego wagi, skutku, kręgu dotkniętych nim osób fizycz‐
nych oraz wysokiego ryzyka negatywnych konsekwencji, jakie w związku z naruszeniem
mogą one ponieść. Zdaniem Prezesa Urzędu, nałożona na Administratora administracyj‐
na kara pieniężna nie będzie stanowiła nadmiernego dla niego obciążenia. Wysokość
kary została bowiem określona na takim poziomie, aby z jednej strony stanowiła ade‐
kwatną reakcję organu nadzorczego na stopień naruszenia obowiązków Administratora,
z drugiej jednak strony nie powodowała sytuacji, w której konieczność jej uiszczenia po‐
ciągnie za sobą negatywne następstwa, w postaci istotnego pogorszenia sytuacji
finansowej Administratora.
Zdaniem Prezesa Urzędu, Administrator powinien i jest w stanie ponieść konsekwencje
swoich zaniedbań w sferze ochrony danych, stąd nałożenie kary w wysokości 40.000
złotych (czterdzieści tysięcy złotych) jest w pełni uzasadnione.

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

Decyzja DKN.5131.57.2022

Strona 27 z 27

W ocenie Prezesa Urzędu, administracyjna kara pieniężna spełni w tych konkretnych
okolicznościach funkcję represyjną, bowiem stanowić będzie odpowiedź na naruszenie
przez Administratora przepisów rozporządzenia 2016/679, ale i prewencyjną, gdyż przy‐
czyni się do zapobiegania w przyszłości naruszeniom obowiązków Administratora wyni‐
kających z przepisów o ochronie danych osobowych. W ocenie Prezesa Urzędu, zastoso‐
wana kara pieniężna spełnia w ustalonych okolicznościach niniejszej sprawy przesłanki,
o których mowa w art. 83 ust. 1 rozporządzenia 2016/679, ze względu na wagę stwier‐
dzonych naruszeń w kontekście podstawowych wymogów i zasad rozporządzenia
2016/679 – zwłaszcza zasady poufności wyrażonej w art. 5 ust. 1 lit. f) tego aktu prawne‐
go.
Celem nałożonej kary jest doprowadzenie do przestrzegania przez Administratora w
przyszłości przepisów rozporządzenia 2016/679.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

[1] Wytyczne Europejskiej Rady Ochrony Danych (EROD) 9/2022 w sprawie zgłaszania
naruszeń ochrony danych osobowych zgodnie z RODO z 23 marca 2023 r., wersja 2.0,
s. 24.
[2] Wytyczne Europejskiej Rady Ochrony Danych (EROD) 01/2021 w sprawie przykła‐
dów dotyczących powiadomienia o naruszeniu danych osobowych przyjęte w dniu 14
grudnia 2021 r., wersja 2.0 (dalej „Wytyczne EROD 01/2021”).

https://uodo.neurodoc.pl/document/urn:ndoc:gov:pl:uodo:2022:dkn_5131_57/content

2025-09-03 13:25

