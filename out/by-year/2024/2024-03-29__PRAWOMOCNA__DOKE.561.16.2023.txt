Warszawa, 29 marca 2024
PRAWOMOCNA

Decyzja
DOKE.561.16.2023

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2023 r., poz. 775 ze zm.) w związku z art. 7 ust. 1 i 2, art. 60
ustawy z dnia 10 maja 2018 r. o ochronie danych osobowych (Dz. U. z 2019 r., poz. 1781
t.j.) oraz na podstawie art. 57 ust. 1 lit. a) i h), art. 58 ust. 2 lit. b) w związku z art. 31
oraz art. 58 ust. 1 lit. a) i e) Rozporządzenia Parlamentu Europejskiego i Rady UE
2016/679 z dnia 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (ogólne rozporządzenie o ochronie danych) (Dz. Urz.
UE L 119 z 4 maja 2016, str. 1, ze zmianami ogłoszonymi w Dz. Urz. UE L 127 z 23 maja
2018, str. 2, oraz w Dz. Urz. UE L 74 z 4 marca 2021, str. 35), zwanego dalej „Rozporzą‐
dzeniem 2016/679”,
po przeprowadzeniu wszczętego z urzędu postępowania administracyjnego w przedmio‐
cie nałożenia administracyjnej kary pieniężnej na Pana A. K. prowadzącego działalność
gospodarczą pod firmą E. z siedzibą w S. przy ul. (…), Prezes Urzędu Ochrony Danych
Osobowych
udziela upomnienia Panu A. K. prowadzącemu działalność gospodarczą pod firmą E. z
siedzibą w S. przy ul. (…) za naruszenie przepisów art. 31 oraz art. 58 ust. 1 lit. a) i e)
Rozporządzenia 2016/679, polegające na braku współpracy z Prezesem Urzędu Ochrony
Danych Osobowych w ramach wykonywania przez niego jego zadań oraz na niezapew‐
nieniu Prezesowi Urzędu Ochrony Danych Osobowych dostępu do danych osobowych i
informacji niezbędnych do realizacji jego zadań w postępowaniu o sygn. (…).

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 2 z 9

Uzasadnienie

Stan faktyczny
Do Prezesa Urzędu Ochrony Danych Osobowych (zwanego dalej „Prezesem UODO”, „Or‐
ganem”) w dniu 24 lutego 2021 r. wpłynęło zgłoszenie naruszenia ochrony danych oso‐
bowych Pana A. K. prowadzącego działalność gospodarczą pod firmą E. z siedzibą w S.
przy ul. (…) (zwanego dalej „Przedsiębiorcą”). Naruszenie to polegało na zaszyfrowaniu
za pomocą oprogramowania ransomware serwera Przedsiębiorcy. W związku z koniecz‐
nością pozyskania informacji, które są niezbędne Prezesowi UODO do oceny okoliczności
związanych z naruszeniem ochrony danych osobowych u Przedsiębiorcy, Prezes UODO
wszczął postępowanie wyjaśniające o sygn. (…).
W ramach wyżej wskazanego postępowania – działając na podstawie art. 58 ust. 1 lit. a)
i e) Rozporządzenia 2016/679 – Prezes UODO pismem z 5 marca 2021 r. wezwał
Przedsiębiorcą do wskazania:
1) Czy przeprowadził analizę ryzyka dla procesu przetwarzania danych osobowych w
oparciu o zakres pozyskiwanych danych, które lokował w elektronicznej bazie da‐
nych?
2) Czy przeprowadził analizę ryzyka dla procesu przetwarzania danych osobowych za
pośrednictwem aplikacji działającej w oparciu o infrastrukturę objętą naruszeniem,
uwzględniającą również ryzyko zdarzenia wystąpienia luki umożliwiającej nieupraw‐
nione pobranie plików z przestrzeni dyskowej serwera zarządzanego przez Przedsię‐
biorcę?
3) Czy przeprowadził analizę ryzyka dla:
a) założeń przyjętej konfiguracji węzłów sieci lokalnej,
b) warunków konfiguracji sieciowej oraz konfiguracji usług sieciowych realizowa‐
nych przez serwer lub serwery danych, na którym lub których stwierdzono
wystąpienie incydentu,
c) wpływu dostępności sieci zewnętrznej i wewnętrznej dla funkcjonowania
uruchomionych usług serwera danych,
d) wpływu dostępności sieci zewnętrznej i wewnętrznej dla funkcjonowania stacji
roboczych sieci lokalnej, które miały dostęp do danych osobowych?
4) Czy i jakie środki podjął w celu zabezpieczenia danych osobowych swoich pracowni‐
ków oraz klientów przetwarzanych w infrastrukturze, w której stwierdzono ingeren‐
cję polegającą na nieuprawnionym przeniesieniu bazy danych poza obszar dostępny
dla Przedsiębiorcy? W szczególności, jakie przyjęto środki zabezpieczenia technicz‐

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 3 z 9

nego i organizacyjnego wymagane przepisami art. 24 i art. 32 Rozporządzenia
2016/679?
5) Czy, a jeśli tak, to w jaki sposób dokonywał regularnego testowania, mierzenia i oce‐
niania skuteczności środków technicznych i organizacyjnych mających zapewnić
bezpieczeństwo przetwarzanych danych osobowych w systemach informatycznych
objętych naruszeniem, w szczególności w zakresie podatności, błędów oraz ich moż‐
liwych skutków dla tych systemów oraz podjętych działań minimalizujących ryzyko
ich wystąpienia?
6) Czy na bieżąco dokonywał aktualizacji systemu operacyjnego serwerów, stanowisk
komputerowych oraz czy na bieżąco aktualizował oprogramowanie antywirusowe i
zabezpieczające infrastrukturę sieciową?
7) Czy ustalił element infrastruktury IT, który odpowiada za powstanie naruszenia?
8) Czy ustalił podatność, którą użyto aby dokonać zdalnego wyeksportowania plików
danych z serwera?
9) Które kategorie danych wskazanych w pkt 6A formularza zgłoszenia naruszenia
ochrony danych odnoszą się do pracowników Przedsiębiorcy, a które do klientów
oraz, czy dane osobowe pracowników Przedsiębiorcy oraz dane klientów
współistniały w jednej bazie danych?
10) Metodyki, według której uzyskano niską wartość ryzyka naruszenia praw i wolności
osób fizycznych.
11) Jak była zabezpieczona zawartość plików przed odczytaniem informacji przez osoby
nieuprawnione, które pobrały pliki na własne serwery, aby zapewnić niską wartość
ryzyka naruszenia praw i wolności osób fizycznych, których dane Przedsiębiorca
utracił.
12) Przedłożenie zanonimizowanego zawiadomienia o naruszeniu do osób, których
dane dotyczą.
Wezwanie to skierowane zostało drogą elektroniczną za pośrednictwem Elektronicz‐
nej Platformy Usług Administracji Publicznej (zwanej dalej „ePUAP”) i zostało dorę‐
czone Przedsiębiorcy w dniu 9 marca 2021 r., lecz pozostało bez odpowiedzi.
W celu ustalenia przyczyn braku odpowiedzi na pismo Prezesa UODO, pracownik Depar‐
tamentu (…) Urzędu Ochrony Danych Osobowych w dniu 26 marca 2021 r. skontaktował
się z Przedsiębiorcą. Podczas rozmowy telefonicznej Przedsiębiorca wskazał, że na jego
koncie ePUAP nie ma przedmiotowej korespondencji, co poskutkowało doręczeniem ni‐
niejszej korespondencji w dniu 30 marca 2021 r. w trybie określonym w art. 39 ustawy z
dnia 14 czerwca 1960 r. Kodeks postępowania administracyjnego (Dz. U. z 2023 r., poz.
775 ze zm.)(zwanej dalej „k.p.a.”) na adres stałego miejsca wykonywania przez Przed‐
siębiorcę działalności gospodarczej, tj. ul. (…) S. Niniejsze nie doprowadziło do złożenia
wyjaśnień przez Przedsiębiorcę w wymaganym przez organ nadzorczy zakresie.
Wobec powyższego, Prezes UODO w dniu 11 czerwca 2021 r. ponownie wezwał Przedsię‐
biorcę do złożenia wyjaśnień w postaci udzielenia odpowiedzi na pytania zadane w kore‐
spondencji z 5 marca 2021 r. i 26 marca 2021 r. (zob. pkt 2 – 3 uzasadnienia niniejszej
decyzji) w terminie 14 dni od dnia doręczenia przedmiotowej korespondencji. Pismo to

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 4 z 9

zostało Przedsiębiorcy doręczone w dniu 16 czerwca 2021 r. pod adresem jego stałego
miejsca wykonywania działalności gospodarczej (zob. pkt 3 uzasadnienia niniejszej decy‐
zji), lecz tak jak w przypadku wezwania z 26 marca 2021 r. pozostało bez odpowiedzi
(zob. pkt 3 uzasadnienia niniejszej decyzji).
W związku z brakiem odpowiedzi Przedsiębiorcy na wezwania organu nadzorczego z 5
marca 2021 r., 26 marca 2021 r. oraz 11 czerwca 2021 r., Prezes UODO w dniu 18 lutego
2022 r. ponownie wezwał Przedsiębiorcę do złożenia wyjaśnień w sprawie o sygn. (…)
poprzez udzielenie odpowiedzi na pytania zadane w ww. korespondencji (zob. pkt 2 – 4
uzasadnienia niniejszej decyzji), a także do przesłania kopii dokumentacji określonej w
art. 33 ust. 5 Rozporządzenia 2016/679. Niniejsze pismo doręczono Przedsiębiorcy w
dniu 23 lutego 2022 r. pod adresem jego stałego miejsca wykonywania działalności go‐
spodarczej (zob. pkt 3 uzasadnienia niniejszej decyzji) i analogicznie jak w przypadku ko‐
respondencji z 5 marca 2021 r., 26 marca 2021 r. oraz 11 czerwca 2021 r., Przedsiębior‐
ca nie udzielił odpowiedzi na zadane przez organ nadzorczy pytania.
Wezwania kierowane do Przedsiębiorcy w postępowaniu o sygn. (…), tj. pismo z 5 marca
2021 r., 26 marca 2021 r., 11 czerwca 2021 r. oraz pismo z 18 lutego 2022 r., zawierały
pouczenie wskazujące, że brak złożenia wyjaśnień w sprawie skutkować może nałoże‐
niem na Przedsiębiorcę administracyjnej kary pieniężnej zgodnie z art. 83 ust. 5 lit. e)
Rozporządzenia 2016/679.
Okoliczności stanu faktycznego Prezes UODO ustalił na podstawie całokształtu korespon‐
dencji urzędowej, wystosowanej przez Prezesa UODO do Przedsiębiorcy, która znajduje
się w aktach sprawy o sygn. (…). Korespondencja ta odzwierciedla w sposób pełny i wy‐
czerpujący całokształt prób uzyskania przez Prezesa UODO dostępu do danych osobo‐
wych i informacji potrzebnych do realizacji swoich zadań – w tym przypadku do rozpa‐
trzenia sprawy o sygn. (…), a z drugiej strony odzwierciedla brak reakcji Przedsiębiorcy
na żądania Prezesa UODO w tym postępowaniu administracyjnym.

Postępowanie
W związku z nieudzieleniem przez Przedsiębiorcę informacji niezbędnych do rozstrzy‐
gnięcia sprawy o sygn. (…), Prezes UODO wszczął wobec niego z urzędu – na podstawie
art. 83 ust. 4 lit. a) oraz 83 ust. 5 lit. e) Rozporządzenia 2016/679 – niniejsze postępowa‐
nie administracyjne o sygn. DOKE.561.16.2023 w przedmiocie nałożenia na niego admi‐
nistracyjnej kary pieniężnej za naruszenie art. 31 oraz art. 58 ust. 1 lit. a) i e) Rozporzą‐
dzenia 2016/679. O wszczęciu postępowania Przedsiębiorca został poinformowany pi‐
smem z 8 września 2023 r. (znak: DOKE.561.16.2023). Korespondencja ta, skierowana
na adres stałego miejsca wykonywania przez Przedsiębiorcę działalności gospodarczej,
awizowana dwukrotnie w dniach: 12 września 2023 r. oraz 20 września 2023 r., nie zo‐
stała przez Przedsiębiorcę odebrana. W związku z powyższym Prezes UODO – stosownie

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 5 z 9

do brzmienia art. 44 § 4 w związku z art. 42 § 1 k.p.a. – uznał ją za doręczoną Przedsię‐
biorcy z dniem 26 września 2023 r. Pismem tym Przedsiębiorca został wezwany, celem
ustalenia podstawy wymiaru administracyjnej kary pieniężnej w oparciu o art. 101a ust.
1 ustawy z dnia 10 maja 2018 r. o ochronie danych osobowych (Dz. U. z 2019 r. poz.
1781 t.j., zwanej dalej „u.o.d.o.”), do przedstawienia informacji o osiągniętych przez nie‐
go dochodach w 2022 roku. Przedsiębiorca został poinformowany na czym polega zarzu‐
cane mu naruszenie; został również pouczony o sankcjach grożących za to naruszenie, a
także o istniejącej nadal możliwości złożenia wyjaśnień, których żądał od niego Prezes
UODO w postępowaniu o sygn. (…), co mogłoby wpłynąć łagodząco na wymiar admini‐
stracyjnej kary pieniężnej orzeczonej w niniejszej sprawie. Ponadto poinformowany zo‐
stał o możliwości wypowiedzenia się – przed wydaniem decyzji administracyjnej, co do
zebranych dowodów i materiałów oraz zgłoszonych żądań.
Wobec braku odpowiedzi Przedsiębiorcy na informację o wszczęciu postępowania i o
zgromadzeniu materiału dowodowego z 8 września 2023 r. o sygn. DOKE.561.16.2023
pracownik Departamentu (…) Urzędu Ochrony Danych Osobowych w dniu 17 stycznia
2024 r. skierował – za pośrednictwem poczty elektronicznej na adres: (…) – wiadomość
do Przedsiębiorcy z prośbą o pilny kontakt w sprawie o sygn. DOKE.561.16.2023. Powyż‐
sza czynność doprowadziła do kontaktu Przedsiębiorcy z Urzędem Ochrony Danych Oso‐
bowych, w ramach której Przedsiębiorca zobowiązał się do odpowiedzi na niniejszą kore‐
spondencję w postępowaniu o sygn. (…). W dniu 1 lutego 2024 r. Przedsiębiorca
skierował do Organu pismo z prośbą o „(…) przedłużenie terminu dla udzielenia odpo‐
wiedzi na pytania z pisma DOKE.561.16.2023 (…)”. W jego treści wskazał, że z powodów
osobistych nie mógł wywiązać się z obowiązków na nim ciążących w terminie zakreślo‐
nym przez organ nadzorczy. Powyższa prośba została przez Prezesa UODO uwzględnio‐
na, w związku z czym, Przedsiębiorca w dniu 21 lutego 2024 r. złożył wyjaśnienia.
W piśmie z 21 lutego 2024 r. Przedsiębiorca złożył odpowiedź na zadane przez organ
nadzorczy pytania w postępowaniu o sygn. (…) (zob. pkt 2 i 5 uzasadnienia niniejszej de‐
cyzji), w szczególności wskazał, w jaki sposób przechowywał kopię danych, czyje dane
osobowe przetwarza w ramach prowadzonej działalności gospodarczej, jaki jest zakres
przetwarzanych przez niego danych osobowych, informacje o przeprowadzonych aktuali‐
zacjach programu antywirusowego i systemu operacyjnego, informacje dotyczące plików
zapisanych na serwerze oraz podstawowe dane dotyczące serwera. Ponadto poinformo‐
wał organ nadzorczy o nieprzeprowadzonej analizie ryzyka oraz o nieustalonej podatno‐
ści, którą użyto do zdalnego wyeksportowania plików danych z serwera. Pismem tym
Przedsiębiorca podjął próbę usprawiedliwienia braku odpowiedzi na wezwania organu
nadzorczego swoją trudną sytuacją rodzinną. Stąd wskazał, że jego zachowanie nie było
działaniem celowym, a tym samym wyraził wolę współpracy z Prezesem UODO.
Po rozpatrzeniu całości materiału dowodowego zebranego w sprawie, Prezes Urzędu
Ochrony Danych Osobowych zważył, co następuje.

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 6 z 9

Przepisy prawne
Zgodnie z art. 57 ust. 1 lit. a) Rozporządzenia 2016/679, Prezes UODO, jako organ nad‐
zorczy w rozumieniu art. 51 Rozporządzenia 2016/679 na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
m.in. rozpatruje skargi wniesione przez osobę, której dane dotyczą, lub przez podmiot,
organizację lub zrzeszenie zgodnie z art. 80, w odpowiednim zakresie prowadzi postępo‐
wania w przedmiocie tych skarg i w rozsądnym terminie informuje skarżącego o postę‐
pach i wynikach tych postępowań (art. 57 ust. 1 lit. f) Rozporządzenia 2016/679) oraz
prowadzi postępowania w sprawie stosowania niniejszego rozporządzenia, w tym na
podstawie informacji otrzymanych od innego organu nadzorczego lub innego organu
publicznego (art. 57 ust. 1 lit. h) Rozporządzenia 2016/679).
Dla umożliwienia realizacji tak określonych zadań, Prezesowi UODO przysługuje szereg
określonych w art. 58 ust. 1 Rozporządzenia 2016/679 uprawnień w zakresie prowadzo‐
nych postępowań, w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji swoich zadań
(art. 58 ust. 1 lit. a) Rozporządzenia 2016/679) oraz uprawnienie do uzyskania od admi‐
nistratora i podmiotu przetwarzającego dostępu do wszelkich danych osobowych i infor‐
macji niezbędnych do realizacji swoich zadań (art. 58 ust. 1 lit. e) Rozporządzenia
2016/679).
Naruszenie przepisów Rozporządzenia 2016/679 polegające na niezapewnieniu przez ad‐
ministratora lub podmiot przetwarzający dostępu do danych osobowych i informacji
skutkujące naruszeniem uprawnień organu określonych w art. 58 ust. 1 tego aktu praw‐
nego, podlega – zgodnie z art. 83 ust. 5 lit. e) in fine Rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Dodatkowo zarówno administrator jak i podmiot przetwarzający obowiązani są na żąda‐
nie organu nadzorczego współpracować z nim w ramach wykonywania przez niego jego
zadań, o czym stanowi art. 31 Rozporządzenia 2016/679. Niewywiązanie się z tego obo‐
wiązku zagrożone jest – zgodnie z art. 83 ust. 4 lit. a) Rozporządzenia 2016/679 – admi‐
nistracyjną karą pieniężną w wysokości do 10 000 000 EUR, a w przypadku przedsiębior‐
stwa – w wysokości do 2% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Prezesowi UODO przysługuje ponadto szereg określonych w art. 58 ust. 2 Rozporządze‐
nia 2016/679 uprawnień naprawczych, w tym prawo udzielenia upomnienia administra‐
torowi lub podmiotowi przetwarzającemu w przypadku naruszenia przepisów Rozporzą‐

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 7 z 9

dzenia 2016/679 przez operacje przetwarzania. Zgodnie z motywem 148 Rozporządze‐
nia 2016/679, aby egzekwowanie przepisów Rozporządzenia 2016/679 było skuteczniej‐
sze, należy za jego naruszenie nakładać sankcje, w tym administracyjne kary pieniężne –
oprócz lub zamiast odpowiednich środków nakładanych na mocy Rozporządzenia
2016/679 przez organ nadzorczy. Jeżeli naruszenie jest niewielkie, karę pieniężną można
zastąpić upomnieniem. Powinno się jednak zwrócić uwagę na charakter, wagę oraz czas
trwania naruszenia, na to, czy naruszenie nie było umyślne, na działania podjęte przez
administratora dla zminimalizowania szkody, na stopień odpowiedzialności lub wszelkie
mające znaczenie wcześniejsze naruszenia, na sposób, w jaki organ nadzorczy dowie‐
dział się o naruszeniu, na przestrzeganie środków nałożonych na administratora lub pod‐
miot przetwarzający, na stosowanie kodeksów postępowania oraz wszelkie inne czynniki
obciążające lub łagodzące.
Stosowanie do art. 60 u.o.d.o. postępowanie w sprawie naruszenia przepisów o ochronie
danych osobowych jest prowadzone przez Prezesa UODO. Z kolei art. 7 ust. 1 u.o.d.o.
stanowi, że w sprawach nieuregulowanych w tej ustawie do postępowań administracyj‐
nych przed Prezesem UODO (w tym w postępowaniach w przedmiocie nałożenia admini‐
stracyjnej kary pieniężnej, o których mowa w Rozdziale 11 u.o.d.o.) stosuje się przepisy
ustawy z dnia 14 czerwca 1960 r. Kodeks postępowania administracyjnego (Dz. U. z
2023 r. poz. 775 ze zm.). Zgodnie z art. 7 ust. 2 u.o.d.o. postępowania te są
postępowaniami jednoinstancyjnymi.
Zgodnie z brzmieniem art. 44 § 4 k.p.a. w związku z art. 44 § 1 k.p.a., fikcja doręczenia
zachodzi z upływem ostatniego dnia okresu, to jest 14 dni, w przypadku doręczenia pi‐
sma osobie fizycznej w jej mieszkaniu lub miejscu pracy przez operatora pocztowego, a
pismo pozostawia się w aktach sprawy.

Ocena prawna
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego rozważyć należy w pierwszej kolejności czy Przedsię‐
biorca jest adresatem obowiązków, o których mowa w art. 31 oraz art. 58 ust. 1 lit. a) i
e) Rozporządzenia 2016/679, naruszenie których podlega administracyjnej karze pie‐
niężnej na podstawie art. 83 ust. 4 lit. a) i ust. 5 lit. e) Rozporządzenia 2016/679. Oba
wskazane wyżej przepisy Rozporządzenia 2016/679 nakładają obowiązki procesowe – w
ramach prowadzonych przez Prezesa UODO postępowań – na administratorów i na pod‐
mioty przetwarzające. W związku z tym, że postępowanie o sygn. (…) zainicjowane zo‐
stało przekazanym przez Przedsiębiorcę zgłoszeniem naruszenia ochrony danych osobo‐
wych polegającym na zaszyfrowaniu za pomocą oprogramowania ransomware serwera
Przedsiębiorcy, stwierdzić należy, że Przedsiębiorca w niniejszym postępowaniu wystę‐
puje w roli administratora (zob. pkt 1 uzasadnienia niniejszej decyzji).

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 8 z 9

W postępowaniu o sygn. (…) w celu uzyskania informacji niezbędnych do oceny niniej‐
szego naruszenia ochrony danych osobowych, w oparciu o art. 58 ust. 1 lit. a) i e) Rozpo‐
rządzenia 2016/679 Prezes UODO uprawniony był do nakazania Przedsiębiorcy przedsta‐
wienia takich informacji, natomiast Przedsiębiorca w niniejszej sprawie był zobowiązany
do ich udzielenia. W związku z powyższym, w postępowaniu o sygn. (…), Prezes UODO
kilkakrotnie – pismami z 5 marca 2021 r, 26 marca 2021 r., 11 czerwca 2021 r. oraz 18
lutego 2022 r. – zwracał się do Przedsiębiorcy z wezwaniem do złożenia wyjaśnień po‐
przez udzielenie odpowiedzi na szczegółowe pytania dotyczące sprawy. Niniejsze wezwa‐
nia zostały skutecznie doręczone Przedsiębiorcy, lecz Przedsiębiorca nie udzielił na zada‐
ne przez organ nadzorczy pytania odpowiedzi. Powyższe doprowadziło do wszczęcia po‐
stępowania w przedmiocie nałożenia na Przedsiębiorcę administracyjnej kary pieniężnej
za naruszenie art. 31 oraz art. 58 ust. 1 lit. a) i e) Rozporządzenia 2016/679, lecz z uwagi
na fakt, że Przedsiębiorca nie odebrał informacji o wszczęciu postępowania i o zgroma‐
dzeniu materiału dowodowego z 8 września 2023 r. o sygn. (…), dopiero kontakt pracow‐
nika Departamentu (…) Urzędu Ochrony Danych Osobowych doprowadził do złożenia
przez Przedsiębiorcę wyjaśnień w sprawie.
Po wszczęciu przez Organ postępowania administracyjnego w przedmiocie nałożenia na
Przedsiębiorcę administracyjnej kary pieniężnej rozpoznawanego pod sygn. DOKE.
561.16.2023, Przedsiębiorca w wyjaśnieniach datowanych na 21 lutego 2024 r. uzasad‐
niał brak odpowiedzi na wezwania organu nadzorczego, swoją trudną sytuacją rodzinną
(zob. pkt 10 uzasadnienia niniejszej decyzji). W tym miejscu należy zauważyć, że Przed‐
siębiorca powinien być świadomy, że czynność zgłoszenia naruszenia ochrony danych
osobowych może zainicjować podjęcie działań Prezesa UODO, które są przewidziane
przepisami Rozporządzenia 2016/679 i które będą wymagać kontaktu z nim. Przedsię‐
biorca podejmował kierowaną do niego korespondencję, więc miał wiedzę na temat tre‐
ści żądań organu nadzorczego oraz konsekwencji niezłożenia w terminie zakreślonym
przez Prezesa UODO wyjaśnień w sprawie o sygn. (…). Jakkolwiek wiarygodne jest uza‐
sadnienie Przedsiębiorcy w przedmiocie braku odpowiedzi, nie zwalnia go z obowiązku
dostarczenia Prezesowi UODO, na jego żądanie, wszelkich informacji niezbędnych do re‐
alizacji jego zadań. W przypadku napotkanych przez Przedsiębiorcę trudności w wywią‐
zywaniu się z ciążących na nim obowiązków, powinien rozważyć zasadność ustanowienia
pełnomocnika, który reprezentowałby go w postępowaniu administracyjnym powadzo‐
nym przez organ nadzorczy. Przedsiębiorca decydując się na samodzielne prowadzenie
swoich spraw, powinien godzić się z ryzykiem z tego wynikającym oraz możliwymi jego
skutkami – w tym wypadku z uznaniem przez Prezesa UODO, że brak odpowiedzi Przed‐
siębiorcy na wezwania organu nadzorczego stanowić będzie naruszenie art. 31 oraz art.
58 ust. 1 lit. a) i e) Rozporządzenia 2016/679.
Uwzględniając wyjaśnienia Przedsiębiorcy złożone w niniejszym postępowaniu, Prezes
UODO stanął na stanowisku, że stwierdzone naruszenie polegające na braku współpracy
z Prezesem UODO w ramach wykonywanych przez niego jego zadań oraz niezapewnie‐
niu organowi nadzorczemu dostępu do danych osobowych i informacji niezbędnych do

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

Decyzja DOKE.561.16.2023

Strona 9 z 9

realizacji jego zadań, nie miało charakteru umyślnego, lecz wynikało z sytuacji osobistej
Przedsiębiorcy. Jednocześnie naruszenie to zostało przez Przedsiębiorcę usunięte po po‐
wzięciu informacji o toczącym się postępowaniu w przedmiocie nałożenia na niego admi‐
nistracyjnej kary pieniężnej, tj. z chwilą wpłynięcia do Urzędu Ochrony Danych
Osobowych w dniu 1 marca 2024 r. jego wyjaśnień.
Mając na uwadze powyższe, Prezes UODO uznał za uzasadnione udzielenie Przedsiębior‐
cy upomnienia w zakresie stwierdzonego naruszenia art. 58 ust. 1 lit. a) i e) oraz art. 31
Rozporządzenia 2016/679, przyjmując jednocześnie, że w świetle kryteriów określonych
w art. 83 ust. 2 Rozporządzenia 2016/679 będzie ono skuteczne i wystarczające. Należy
jednak zauważyć, że w przypadku zaistnienia podobnego zdarzenia w przyszłości, każde
upomnienie wydane przez Prezesa UODO wobec Przedsiębiorcy będzie uwzględnione
przy ocenie przesłanek warunkujących zasadność wymierzenia kary administracyjnej,
zgodnie z zasadami określonymi w art. 83 ust. 2 Rozporządzenia 2016/679 i
poczytywane będzie na jego niekorzyść.
W tym stanie faktycznym i prawnym Prezes UODO rozstrzygnął jak w sentencji niniejszej
decyzji.

https://uodo.neurodoc.pl/document/urn:ndoc:gov:pl:uodo:2023:doke_561_16/content

2025-09-03 13:26

