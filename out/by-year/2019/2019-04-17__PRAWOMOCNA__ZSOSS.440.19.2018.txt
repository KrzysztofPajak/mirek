Warszawa, 17 kwietnia 2019
PRAWOMOCNA

Decyzja
ZSOŚS.440.19.2018

Na podstawie art. 138 § 1 pkt 1 ustawy z dnia 14 czerwca 1960 r. – Kodeks postępowania
administracyjnego (Dz. U. z 2018 r. poz. 2096 ze zm.) oraz art. 12 pkt 2, art. 22 i art. 23
ust. 1 pkt 2, art. 27 ust. 2 pkt 5 ustawy z dnia 29 sierpnia 1997 r. o ochronie danych
osobowych (Dz. U. z 2016 r., poz. 922 ze zm.) w związku z art. 160 ust. 1 i 2 ustawy z
dnia 10 maja 2018 r. o ochronie danych osobowych (Dz. U. z 2018 r. poz. 1000 ze zm.)
po przeprowadzeniu postępowania administracyjnego w sprawie skargi Pani M. S. zam. w
N., na nieprawidłowości w procesie przetwarzania przez Prezesa Sądu Rejonowego w C.
jej danych osobowych i danych osobowych jej syna J. S. w aktach spraw sądowych,
utrzymuję w mocy zaskarżoną decyzję z 22 listopada 2018 r.,

Uzasadnienie
W dniu (…) sierpnia 2012 r. do Biura Generalnego Inspektora Ochrony Danych
Osobowych (obecnie: „Urząd Ochrony Danych Osobowych”) wpłynęła skarga Pani M. S.
(zwana dalej: „Skarżącą”), działającej także w imieniu syna J. S. w sprawie „przeglądania
akt w Sądzie Rejonowym w C. przy ul. (…), komentarza pracownika czytelni Sądu, nie‐
udostępnienia do wglądu zarządzenia Prezesa Sądu dotyczącego dokonywania wpisów
na luźnych kartach w aktach sądowych, nie rejestrowania dokumentów składanych na
biurze podawczym Sądu, zmieniania składanych zeznań w trakcie rozpraw sądowych
przez Sąd, udostępniania niezgodnego z prawem wniosków i dokumentów składanych do
wniosków o zwolnienie z kosztów sądowych i przydzielenia adwokata z urzędu”. Skarżą‐
ca pismem z (…) października 2012 r. została wezwana przez Generalnego Inspektora

https://uodo.neurodoc.pl/document/urn:ndoc:gov:pl:uodo:2018:zsoss_440_19/content

2025-09-03 13:59

Decyzja ZSOŚS.440.19.2018

Strona 2 z 5

Ochrony Danych Osobowych do uzupełnienia braków formalnych skargi. W odpowiedzi
Skarżąca sprecyzowała, że wnosi o wyłączenie danych osobowych jej i jej syna J. S. z akt
spraw sądowych znajdujących się w Sądzie Rejonowym w C., zarejestrowanych pod sy‐
gnaturami: (…), (…), (…), (…), (…). Wyłączenie to ma nastąpić poprzez umieszczenie w
odrębnych aktach wniosków o zwolnienie od kosztów i opłat sądowych wraz z załączony‐
mi dokumentami, które zawierają imiona, nazwiska, numery PESEL, adres zamieszkania
oraz informacje o stanie zdrowia Skarżącej i jej syna J. S.W ten sposób, jak wskazuje
Skarżąca, dokumenty zawierające dane wrażliwe nie byłyby jawne dla innych stron po‐
stępowania. Ponadto przedmiotem skargi jest także przetwarzanie danych osobowych
Skarżącej w skoroszytach czytelni sądowej i „wolnych kartach” umieszczonych w ww. ak‐
tach sądowych (pisma z (…) października 2012 r., (…) października 2012 r., (…) marca
2013 r. w aktach sprawy).
Po przeprowadzeniu postępowania administracyjnego w sprawie Prezes Urzędu Ochrony
Danych Osobowych wydał 22 listopada 2018 r. decyzję administracyjną, mocą której od‐
mówił uwzględnienia skargi złożonej przez Skarżącą z (…) sierpnia 2012 r. Decyzja zosta‐
ła prawidłowo doręczona stronom postępowania (zwrotne potwierdzenia odbioru w ak‐
tach sprawy). W uzasadnieniu Prezes Urzędu powołał się na przepisy art. 23 ust. 1 pkt 2 i
art. 27 ust. 2 pkt 5 ustawy z dnia 29 sierpnia 1997 r. o ochronie danych osobowych jako
przesłanki warunkujące legalność przetwarzania danych osobowych przez Prezesa Sądu
Rejonowego w C. Ponadto przywołano przepisy ustawy z 17 listopada 1964 r. Kodeks
postępowania cywilnego (Dz. U. z 2018 r. poz. 1360 ze zm.), zwana dalej: „k.p.c.”, w
szczególności art. 9 § 1 k.p.c. statuujący zasadę jawności postępowania, art. 187 § 1
k.p.c. i art. 126 k.p.c. określające warunki pisma procesowego oraz art. 232 k.p.c. wska‐
zujący na obowiązek wykazywania dowodów dla stwierdzenia faktów, z których wywodzą
skutki prawne. Prezes Urzędu wskazał również, że przetwarzanie danych osobowych do‐
tyczących stanu zdrowia, tzw. danych wrażliwych, o których mowa w art. 27 ust. 1 usta‐
wy z dnia 29 sierpnia 1997 r. o ochronie danych osobowych jest dopuszczalne w sytuacji
gdy jest to niezbędne do dochodzenia praw przed sądem. Zwrot „dochodzenie praw
przed sądem” należy rozumieć jako wszelkie działania przed sądem podejmowane przez
strony i inne podmioty, w tym ich pełnomocników polegające na występowaniu z
roszczeniami jak i na obronie ich praw.
Prezes Urzędu podkreślił również, że dostęp do akt postępowania sądowego regulują
właściwe przepisy procesowe kodeksu postępowania cywilnego, w szczególności art. 9 i
art. 525 oraz przepisy ustawy z dnia 27 lipca 2001 r. Prawo o ustroju sądów powszech‐
nych i wydanego na jej podstawie Rozporządzenia Ministra Sprawiedliwości z dnia 23
grudnia 2015 r. Regulamin urzędowania sądów powszechnych - dział III, rozdział 9 zaty‐
tułowany "Udzielanie informacji, udostępnianie akt sądowych i dokumentów z akt,
przesyłanie akt" (§ 103 i nast.). W ocenie Prezesa Urzędu nie doszło do naruszenia prze‐
pisów dotyczących ochrony danych osobowych przez Prezesa Sądu Rejonowego w C., w
związku z tym skargę złożoną przez Skarżącą uznał za niezasadną.

https://uodo.neurodoc.pl/document/urn:ndoc:gov:pl:uodo:2018:zsoss_440_19/content

2025-09-03 13:59

Decyzja ZSOŚS.440.19.2018

Strona 3 z 5

W dniu (…) grudnia 2018 r. do Urzędu Ochrony Danych osobowych wpłynął wniosek
Skarżącej o ponowne rozpatrzenie sprawy rozstrzygniętej ww. decyzją. Skarżąca podnio‐
sła, że w świetle obowiązujących przepisów ma ona prawo, jak i jej syn do ochrony da‐
nych osobowych, w tym danych wrażliwych. Ponadto wskazała, że skoro decyzja została
wydana po 25 maja 2018 r. to powinny być stosowane przepisy rozporządzenia Parla‐
mentu Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swobodne‐
go przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) (Dz. Urz. UE L 119 z 04.05.2016, str. 1, ze zmianą ogłoszoną w Dz.
Urz. UE L 127 z 23.05.2018, str. 2), a w związku z tym przysługuje jej prawo do żądania
wyłączenia jawności danych osobowych jej i jej syna wobec pozostałych stron postępo‐
wania.
Po ponownej analizie zebranego w sprawie materiału dowodowego Prezes Urzędu Ochro‐
ny Danych Osobowych podtrzymuje swoje stanowisko wyrażone w zaskarżonym roz‐
strzygnięciu. We wniosku o ponowne rozpatrzenie sprawy nie przedstawiono bowiem
żadnych okoliczności, które mogłyby stanowić podstawę do jego zmiany.
Ponownie należy wskazać, że ustawa z dnia 29 sierpnia 1997 r. o ochronie danych oso‐
bowych stwarza prawne podstawy stosowania ochrony państwowej w sytuacjach niele‐
galnego przetwarzania danych osobowych obywateli przez zarówno podmioty prawa pu‐
blicznego, jak i podmioty prawa prywatnego. W celu jej realizacji organ ochrony danych
osobowych został wyposażony w kompetencje władcze, umożliwiające sankcjonowanie
stwierdzanych nieprawidłowości w procesie przetwarzania danych osobowych. Oznacza
to, iż organ ochrony danych osobowych, oceniając stan sprawy i dokonując subsumpcji,
stwierdza, czy kwestionowane przetwarzanie danych osobowych znajduje oparcie choć‐
by w jednej z przesłanek legalizujących przetwarzanie danych osobowych, wskazanej w
art. 23 ust. 1 ww. ustawy o ochronie danych osobowych i w zależności od występujących
w sprawie ustaleń – albo wydaje nakaz lub zakaz, albo odmawia uwzględnienia wniosku,
ewentualnie umarza postępowanie. Wydanie nakazu usunięcia uchybień w procesie
przetwarzania danych osobowych następuje wówczas, gdy organ ochrony danych osobo‐
wych stwierdza naruszenie norm prawnych w zakresie przetwarzania danych osobo‐
wych.
Zgodnie z treścią art. 1 przywołanej ustawy, każdy ma prawo do ochrony dotyczących go
danych osobowych, a przetwarzanie tych danych, w znaczeniu, o którym mowa w art. 7
pkt 2 tej ustawy, dopuszczalne jest tylko ze względu na określone dobra, tj. dobro pu‐
bliczne, dobro osoby, której dane dotyczą lub dobro osoby trzeciej i tylko w zakresie oraz
trybie określonym ustawą. Mając zatem na uwadze powyższe, stosując przepisy tej usta‐
wy, należy za każdym razem wyważać dobra, które legły u jej podstaw. Za dane osobo‐
we uważa się wszelkie informacje dotyczące zidentyfikowanej lub możliwej do zidentyfi‐
kowania osoby fizycznej (art. 6 ust. 1 ustawy). W myśl art. 3 ust. 1 ww. ustawy stosuje
się ją m.in. do organów państwowych. Z tego względu do przestrzegania jej przepisów
zobowiązane są także sądy powszechne.

https://uodo.neurodoc.pl/document/urn:ndoc:gov:pl:uodo:2018:zsoss_440_19/content

2025-09-03 13:59

Decyzja ZSOŚS.440.19.2018

Strona 4 z 5

Z materiału dowodowego zgromadzonego w sprawie wynika, że dane osobowe Skarżącej
jak i jej syna J. S. zostały zgromadzone i przetwarzane zgodnie z przepisami k.p.c., usta‐
wy z dnia 27 lipca 2001 r. Prawo o ustroju sądów powszechnych i wydanego na jej pod‐
stawie Rozporządzenia Ministra Sprawiedliwości z dnia 23 grudnia 2015 r. Regulamin
urzędowania sądów powszechnych - dział III, rozdział 9 zatytułowany "Udzielanie infor‐
macji, udostępnianie akt sądowych i dokumentów z akt, przesyłanie akt" (§ 103 i nast.).
Podstawą prawną do przetwarzania danych osobowych Skarżących przez Sąd w postępo‐
waniu sądowym, tj. ich imion, nazwisk, adresu zamieszkania, numerów PESEL jest m.in.
art. 187 § 1 k.p.c., który stanowi, iż pozew powinien czynić zadość warunkom pisma pro‐
cesowego. Z kolei w myśl art. 126 k.p.c. każde pismo procesowe powinno zawierać m.in.
oznaczenie sądu, do którego jest skierowane, imię i nazwisko lub nazwę stron, ich przed‐
stawicieli ustawowych i pełnomocników, a gdy jest pierwszym pismem w sprawie także
miejsce zamieszkania stron, ich przedstawicieli ustawowych i pełnomocników, numer PE‐
SEL. Natomiast przetwarzanie danych o stanie zdrowia Skarżącej i jej syna J. S. jest, na
podstawie art. 27 ust. 2 pkt 5 ustawy o ochronie danych osobowych, dopuszczalne w sy‐
tuacji, gdy jest to niezbędne do dochodzenia praw przed sądem. Zgodnie zaś z art. 3
k.p.c. w zw. z art. 232 k.p.c. strony zobowiązane są wykazywać dowody dla stwierdzenia
faktów, z których wywodzą skutki prawne. W niniejszej sprawie Skarżąca w celu docho‐
dzenia swoich praw przed sądem do wniosków o: zwolnienie od kosztów sądowych (w
sprawach: (…), (…), (…), (…)), zmianę terminu rozprawy, uchylenie orzeczenia o kosz‐
tach procesu (w sprawach (…), (…), (…)) załączyła będącą w jej posiadaniu dokumenta‐
cję medyczną. Z kolei w sprawie o sygnaturze akt (…) Skarżąca, będąca przedstawicie‐
lem ustawowym małoletniego powoda – J. S. złożyła w pozwie wniosek o przeprowadze‐
nie dowodu z akt szkody zawierających m.in. dokumentację medyczną powoda. Ponadto
zgodnie z treścią art. 9 § 1 k.p.c. rozpoznawanie spraw odbywa się jawnie, chyba, że
przepis szczególny stanowi inaczej. Strony i uczestnicy postępowania mają prawo prze‐
glądać akta sprawy i otrzymywać odpisy, kopie lub wyciągi z tych akt. Na tej podstawie
dane Skarżącej z akta sprawy mogą być udostępniane wyłącznie stronom bądź innym
upoważnionym osobom.
Wskazać należy również na treść § 103 Regulaminu urzędowania sądów powszechnych,
który reguluje m.in. kwestię udostępniania akt i zawartych w nich dokumentów w celu
przejrzenia lub samodzielnego utrwalenia ich obrazu, a także wydanie dokumentów na
podstawie akt stronie lub uczestnikowi postępowania nieprocesowego.
Mając powyższe na uwadze wskazać należy, że przepisy przywołanych powyżej aktów
prawnych gwarantują stronom postępowania oraz innym upoważnionym podmiotom
możliwość zapoznania się z treścią pism i dokumentów znajdujących się w aktach sądo‐
wych. W związku z tym nie ma przeszkód prawnych, aby pisma procesowe wraz z załą‐
czonymi dokumentami, w tym lekarskimi, zawierającymi dane osobowe Skarżącej i jej
syna były udostępniane pozostałym stronom postępowania sądowego, gdyż prawo stro‐
ny do dostępu do tych akt wynika m.in. z zasady jawności i realizacji prawa do obrony. W
ocenie Prezesa Urzędu przetwarzanie przez Sąd Rejonowy w C. danych osobowych Skar‐

https://uodo.neurodoc.pl/document/urn:ndoc:gov:pl:uodo:2018:zsoss_440_19/content

2025-09-03 13:59

Decyzja ZSOŚS.440.19.2018

Strona 5 z 5

żącej i jej syna J. S. w aktach spraw sądowych, w tym udostępnianie tych informacji in‐
nym stronom postępowania i ich pełnomocnikom, znajduje uzasadnienie w przesłankach
określonych w art. 23 ust. 1 pkt 2 i art. 27 ust. 2 pkt 5 ustawy o ochronie danych osobo‐
wych.
Należy także zaznaczyć, że niniejsze postępowanie zostało wszczęte w 2012 r., a zatem
na podstawie poprzednio obowiązującej ustawy z dnia 29 sierpnia 1997 r. o ochronie da‐
nych osobowych. Zgodnie zaś z treścią art. 160 ustawy z dnia 10 maja 2018 r. o ochro‐
nie danych osobowych postępowania prowadzone przez Generalnego Inspektora Ochro‐
ny Danych Osobowych, wszczęte i niezakończone przed dniem wejścia w życie niniejszej
ustawy, prowadzone są przez Prezesa Urzędu (ust. 1) na podstawie ustawy uchylanej w
art. 175, zgodnie z zasadami określonymi w ustawie z dnia 14 czerwca 1960 r. - Kodeks
postępowania administracyjnego (ust. 2). Wobec tego podstawę rozstrzygnięcia w niniej‐
szej sprawie stanowią przepisy ustawy z dnia 29 sierpnia 1997 r. o ochronie danych oso‐
bowych, a nie przepisy ogólnego rozporządzenia o ochronie danych osobowych.
Po dokonaniu powtórnej analizy materiału dowodowego zebranego w sprawie Prezes
Urzędu Ochrony Danych Osobowych podtrzymuje stanowisko zajęte w decyzji
administracyjnej z 22 listopada 2018 r.

https://uodo.neurodoc.pl/document/urn:ndoc:gov:pl:uodo:2018:zsoss_440_19/content

2025-09-03 13:59

