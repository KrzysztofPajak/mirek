Warszawa, 30 grudnia 2019
PRAWOMOCNA

Decyzja
ZKE.440.26.2019

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2018 r., poz. 2096 ze zm.), art. 160 ust. 1 i 2 ustawy z dnia
10 maja 2018 r. o ochronie danych osobowych (Dz. U. z 2019 r., poz. 1781) w związku z
art. 12 pkt 2 i art. 22 ustawy z dnia 29 sierpnia 1997 r. o ochronie danych osobowych
(Dz. U. z 2016 r., poz. 922 ze zm.) w związku z art. 6 ust. 1 lit. f Rozporządzenia Parla‐
mentu Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swobodne‐
go przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016, str. 1 oraz Dz. Urz. UE L 127 z 23.05.2018, str. 2), w związku z art. 105 ust. 4
i art. 105a ust. 4 i 5 ustawy z dnia 29 sierpnia 1997 r. Prawo bankowe (Dz. U. z 2018 r.,
poz. 2187 z późn. zm.),
po przeprowadzeniu postępowania administracyjnego w sprawie skargi Pana P. L., repre‐
zentowanego przez pełnomocnika, Panią B. D. z Kancelarii (…), na przetwarzanie przez
Bank (…) S.A. jego danych osobowych, stanowiących tajemnicę bankową w B. S.A.,
Prezes Urzędu Ochrony Danych Osobowych
odmawia uwzględnienia wniosku.

Uzasadnienie
Do Prezesa Urzędu Ochrony Danych Osobowych (dawniej: Generalnego Inspektora
Ochrony Danych Osobowych) wpłynęła skarga Pana P. L. (zwanego dalej: Skarżącym) re‐
prezentowanego przez pełnomocnika, Panią B.D. z Kancelarii (…) na przetwarzanie przez

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 2 z 8

Bank (…) S.A. (zwany dalej: Bankiem) jego danych osobowych, stanowiących tajemnicę
bankową w B. S.A. (zwanym dalej: B.).
W treści skargi Skarżący wskazał, iż żąda przywrócenia stanu zgodnego z prawem i pod‐
jęcia przez organ ochrony danych działań zmierzających do zaprzestania przetwarzania
przez Bank jego danych osobowych do celów oceny zdolności kredytowej i analizy ryzy‐
ka kredytowego w B., jako że zobowiązanie łączące go z Bankiem wygasło, a zadłużenie
zostało w całości spłacone. Powyższe żądanie Skarżący uzasadniał faktem, iż Bank nie
wypełnił wobec niego obowiązku wynikającego z dyspozycji art. 105a ust. 3 ustawy Pra‐
wo bankowe i nie poinformował o zamiarze przetwarzania jego danych osobowych po
wygaśnięciu zobowiązania, w związku z nieterminowym spłacaniem przez niego zaległo‐
ści wynikających z umów kredytowych, co czyni działanie Banku bezprawnym. Jednocze‐
śnie Skarżący wskazał, że Bank – pomimo skierowania do niego bezpośrednio wniosku o
przeniesienie danych osobowych do części statystycznej B. – ustosunkował się
negatywnie do tak sformułowanego żądania.
W celu ustalenia okoliczności faktycznych istotnych dla rozstrzygnięcia niniejszej spra‐
wy, Prezes Urzędu Ochrony Danych Osobowych wszczął postępowanie administracyjne.
Na podstawie zebranego w sprawie materiału dowodowego ustalił następujący stan fak‐
tyczny:
1. Bank pozyskał dane osobowe Skarżącego w związku z zawarciem pomiędzy ww.
stronami umowy (…) z dnia 12 lipca 2007 r. oraz umowy (…) z dnia 12 października
2007 r.
2. Bank, w okresie obowiązywania ww. umów, przetwarzał dane osobowe Skarżącego
na podstawie art. 105a ust. 1 ustawy z dnia 29 sierpnia 1997 r. Prawo bankowe, w
celu oceny zdolności kredytowej i analizy ryzyka kredytowego. Jednocześnie, działa‐
jąc na podstawie art. 23 ust. 1 pkt 2 ustawy z dnia 29 sierpnia 1997 r. o ochronie da‐
nych osobowych w związku z art. 105a ust. 4 ustawy Prawo bankowe, Bank udostęp‐
nił dane osobowe Skarżącego do B., co miało miejsce odpowiednio: w dniu 1 sierp‐
nia 2007 r. – w zakresie wynikającym z umowy (…) oraz w dniu 5 listopada 2007 r. –
w zakresie wynikającym z umowy (…).
3. Skarżący dopuścił się zwłoki w spłacie zobowiązań wynikających z ww. umów, wyno‐
szącej powyżej 60 dni. Całkowitej spłaty zadłużenia Skarżący dokonał ostatecznie z
dniem 29 listopada 2011 r. oraz 12 grudnia 2011 r.
4. Wobec nieterminowości w spełnieniu świadczeń wynikających z zawartych umów,
Bank przetwarzał w B., do celów oceny zdolności kredytowej i analizy ryzyka kredy‐
towego, dane osobowe Skarżącego bez jego zgody również po wygaśnięciu przed‐
miotowych zobowiązań. Jako podstawę prawną takiego działania, w swych pisem‐
nych wyjaśnieniach z dnia 9 czerwca 2015 r., Bank wskazał art. 105a ust. 3 ustawy
Prawo bankowe. Praktyka Banku nie mieściła się jednak w dyspozycji powołanego
przepisu prawa albowiem Bank, wbrew argumentacji przedstawionej w postępowa‐
niu przed Prezesem Urzędu Ochrony Danych Osobowych, nie zawiadomił należycie
Skarżącego o zamiarze takiego przetwarzania danych i nie przedstawił na powyższą
okoliczność żadnych, wiarygodnych dowodów.

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

5.

6.

7.

8.

Strona 3 z 8

Pismami z dnia 4 czerwca 2014 r., 24 lipca 2014 r. oraz 1 września 2014 r. Skarżący
zwrócił się do Banku z żądaniem zaprzestania przetwarzania jego danych osobo‐
wych wynikających obu ww. umów kredytowych do celów oceny zdolności kredyto‐
wej i analizy ryzyka kredytowego oraz przeniesienie ich do części statystycznej B.
Swój wniosek Skarżący motywował niespełnieniem przez Bank jednej z przesłanek
wymienionych w 105a ust. 3 ustawy Prawo bankowe, uzasadniających takie prze‐
twarzanie – obowiązku poinformowania go przez Bank o zamiarze przetwarzania do‐
tyczących go informacji stanowiących tajemnicę bankową, bez jego zgody, przez
okres 5 lat od wygaśnięcia zobowiązania. Bank nie uwzględnił żądania Skarżącego,
o czym poinformował go pismami z dnia: 22 lipca 2014 r., 26 sierpnia 2014 r. oraz 6
października 2014 r.
W związku z upływem 5 lat od chwili wygaśnięcia ww. zobowiązań, Bank dokonał w
dniach 30 listopada 2016 r. oraz 13 grudnia 2016 r. korekty w B. polegającej na tym,
iż informacje dotyczące umowy (…) oraz umowy (…) nie są już dłużej prezentowane
w raportach służących ocenie ryzyka kredytowego.
Aktualnie Bank przetwarza dane osobowe Skarżącego wynikające z ww. umów kre‐
dytowych na podstawie art. 6 ust. 1 lit. f) Rozporządzenia Parlamentu Europejskiego
i Rady (UE) 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu
takich danych oraz uchylenia dyrektywy 95/46/WE (ogólne rozporządzenie o
ochronie danych osobowych) (Dz. U. UE L 119 z 4.05.2016, str. 1 oraz Dz. Urz. UE L
127 z 23.05.2018 str. 2) w związku z art. 118 ustawy z dnia 23 kwietnia 1964 r. Ko‐
deks cywilny, w celach związanych dochodzeniem roszczeń i obroną przed ewentu‐
alnymi roszczeniami związanymi z realizacją umów zawartych przez Skarżącego z
Bankiem.
W chwili obecnej, B. przetwarza przekazane mu przez Bank dane osobowe Skarżą‐
cego w zakresie związanym z umową (…) z dnia 12 lipca 2007 r. na podstawie art.
105a ust. 4 i 5 w związku z art. 105 ust 4 ustawy Prawo bankowe. Rachunek umowy
posiada w B. status rachunku zamkniętego i przetwarzany jest wyłącznie w celu
stosowania metod wewnętrznych oraz innych metod i modeli.

W tym stanie faktycznym, Prezes Urzędu Ochrony Danych Osobowych zważył, co nastę‐
puje.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwanej dalej „u.o.d.o.”.
W myśl art. 160 ust. 1-3 u.o.d.o., postępowania prowadzone przez Generalnego Inspek‐
tora Ochrony Danych Osobowych, wszczęte i niezakończone przed dniem wejścia w ży‐
cie niniejszej ustawy, prowadzone są przez Prezesa Urzędu Ochrony Danych Osobowych
na podstawie ustawy z dnia 29 sierpnia 1997 r. o ochronie danych osobowych (Dz. U. z
2016 r. poz. 922 ze zm.), zwanej dalej „ustawą 1997”, zgodnie z zasadami określonymi
w ustawie z dnia 14 czerwca 1960 r. Kodeks postępowania administracyjnego (Dz. U. z
2018 r. poz. 2096 ze zm.). Jednocześnie, czynności dokonane w postępowaniach, wsz‐

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 4 z 8

czętych i niezakończonych przed dniem wejścia w życie przepisów u.o.d.o., pozostają
skuteczne.
Od dnia 25 maja 2018 r. zastosowanie ma również rozporządzenie Parlamentu Europej‐
skiego i Rady (UE) 2016/679 z dnia 27 kwietnia 2016 r. w sprawie ochrony osób fizycz‐
nych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016, str. 1 ze zm.), zwane dalej „Rozporządzeniem 2016/679”.
Uwzględniając powyższe stwierdzić zatem należy, iż niniejsze postępowanie, wszczęte i
niezakończone przed dniem 25 maja 2018 r., prowadzone jest na podstawie ustawy z
dnia 29 sierpnia 1997 r. o ochronie danych osobowych (w zakresie dotyczącym przepi‐
sów regulujących procedurę administracyjną) oraz na podstawie Rozporządzenia
2016/679 (w zakresie rozstrzygającym o legalności procesu przetwarzania danych oso‐
bowych). Wynikający w przepisów prawa sposób prowadzenia postępowań w sprawach
rozpoczętych i niezakończonych przed dniem wejścia w życie nowych regulacji z zakresu
ochrony danych osobowych koreluje z ugruntowanym stanowiskiem doktryny, zgodnie z
którym „organ administracji publicznej ocenia stan faktyczny sprawy według chwili wy‐
dania decyzji administracyjnej. Reguła ta odnosi się także do oceny stanu prawnego
sprawy, co oznacza, że organ administracji publicznej wydaje decyzję administracyjną
na podstawie przepisów prawa obowiązujących w chwili jej wydania” (Komentarz do
ustawy z dnia 14 czerwca 1960 r. Kodeks postępowania administracyjnego (Dz. U.
00.98.1071) M. Jaśkowska, A. Wróbel, Lex., el/2012).
W świetle przepisów Rozporządzenia 2016/679, przetwarzanie danych osobowych jest
zgodne z prawem, gdy spełniona zostanie którakolwiek z przesłanek wymienionych w
art. 6 ust. 1 Rozporządzenia 2016/679 (stanowiącym odpowiednik obowiązującego do
dnia 28 maja 2018 r. art. 23 ust. 1 ustawy 1997), tj. gdy:
a) osoba, której dane dotyczą wyraziła zgodę na przetwarzanie swoich danych osobo‐
wych w jednym lub większej liczbie określonych celów (analogicznie w art. 23 ust. 1
pkt 1 ustawy 1997);
b) przetwarzanie jest niezbędne do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed
zawarciem umowy (analogicznie w art. 23 ust. 1 pkt 3 ustawy 1997);
c) przetwarzanie jest niezbędne do wypełnienia obowiązku prawnego ciążącego na ad‐
ministratorze (analogicznie w art. 23 ust. 1 pkt 2 ustawy 1997);
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi (analogicznie w art. 23 ust. 1 pkt 4 ustawy 1997) bądź wreszcie;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 5 z 8

stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem
(analogicznie w art. 23 ust. 1 pkt 5 ustawy 1997).
Przesłanki te odnoszą się do wszelkich form przetwarzania danych, w tym również do ich
udostępnienia. Warunki te są także względem siebie równoprawne, co oznacza, że dla
legalności procesu przetwarzania danych wystarczające jest spełnienie jednego z nich.
Odnosząc się natomiast do przedmiotu niniejszej sprawy należy wyjaśnić, że aktem
prawnym zawierającym szczegółowe regulacje dotyczące procesu przetwarzania danych
osobowych klientów banków jest przede wszystkim ustawa z dnia 29 sierpnia 1997 r. –
Prawo bankowe (Dz. U. z 2018 r., poz. 2187 z późn. zm.), zwane dalej: „Prawem banko‐
wym”.
Dokonując badania legalności udostępnienia danych osobowych Skarżącego przez Bank
na rzecz B., w związku z zadłużeniem wynikającym z umowy (…) z dnia 12 lipca 2007 r.,
a nadto umowy (…) z dnia 12 października 2007 r., Prezes Urzędu Ochrony Danych Oso‐
bowych wskazuje, że B. jest instytucją utworzoną na podstawie art. 105 ust. 4 Prawa
bankowego, który stanowi, że banki mogą, wspólnie z bankowymi izbami gospodarczy‐
mi, utworzyć instytucje do gromadzenia, przetwarzania i udostępniania m.in.: bankom –
informacji stanowiących tajemnicę bankową w zakresie, w jakim informacje te są po‐
trzebne w związku z wykonywaniem czynności bankowych, a nadto innym instytucjom
ustawowo upoważnionym do udzielania kredytów – informacji o wierzytelnościach oraz o
obrotach i stanach rachunków bankowych w zakresie, w jakim informacje te są niezbęd‐
ne w związku z udzielaniem kredytów, pożyczek pieniężnych, gwarancji bankowych i po‐
ręczeń.
Zgodnie z art. 105a ust. 1 Prawa bankowego, przetwarzanie przez banki, inne instytucje
ustawowo upoważnione do udzielania kredytów oraz instytucje utworzone na podstawie
art. 105 ust. 4 (np. B.), informacji stanowiących tajemnicę bankową w zakresie dotyczą‐
cym osób fizycznych może być wykonywane (…) w celu oceny zdolności kredytowej i
analizy ryzyka kredytowego. Informacje zawarte w B. służyć mają wypełnianiu przez
banki, jako instytucje zaufania publicznego, ich ustawowych obowiązków związanych z
koniecznością dokładania szczególnej staranności w zakresie zapewnienia bezpieczeń‐
stwa przechowywanych środków pieniężnych, a także koniecznością należytego badania
zdolności kredytowej, od której istnienia – zgodnie z art. 70 ust. 1 Prawa bankowego –
bank uzależnia udzielenie kredytu. Badanie zdolności kredytowej, na którą składa się
zdolność do spłaty zobowiązań i wiarygodność kredytowa, jest niezwykle istotnym ele‐
mentem działalności banku. Biuro Informacji Kredytowej zostało utworzone właśnie w
celu zmniejszenia ryzyka udzielania trudnych kredytów, przyśpieszenia i uproszczenia
procedur kredytowych oraz wspomagania decyzji banków dotyczących udzielania kredy‐
tu.
Jak ustalił Prezes Urzędu Ochrony Danych Osobowych, przekazanie danych osobowych
Skarżącego przez Bank do B. nastąpiło w dniu 1 sierpnia 2007 r. – w zakresie wynikają‐
cym z umowy (…) oraz w dniu 5 listopada 2007 r. – w zakresie wynikającym z umowy

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 6 z 8

(…), a zatem jeszcze w okresie obowiązywania uprzedniej regulacji prawnej z zakresu
ochrony danych osobowych. Udostępnienie danych Skarżącego do B. znajdowało przy
tym oparcie w przesłance wymienionej w art. 23 ust. 1 pkt 2 ustawy 1997, a dla legalno‐
ści tego udostępnienia, stosownie do treści art. 105 ust. 4 Prawa bankowego, zgoda
Skarżącego nie była wymagana.
Jednocześnie jednak organ nadzorczy wskazuje, iż rację ma Skarżący podnosząc, że
Bank przetwarzał w B. jego dane osobowe wynikające z przedmiotowych zobowiązań, po
ich wygaśnięciu, w sposób bezprawny. Na podstawie zgromadzonego w niniejszej spra‐
wie materiału dowodowego, w tym zwłaszcza wyjaśnień Banku i przedstawionej na ich
poparcie dokumentacji w postaci wydruków z systemu informatycznego Banku, nie spo‐
sób jest bowiem jednoznacznie stwierdzić, że ww. należycie powiadomił Skarżącego o
zamiarze przetwarzania jego danych osobowych, stanowiących tajemnicę bankową, do
celów oceny zdolności kredytowej i analizy ryzyka kredytowego również po wygaśnięciu
zobowiązania kredytowego. Taki zaś obowiązek ciążył na Banku, jako administratorze da‐
nych osobowych, stosownie do brzmienia art. 105a ust. 3 Prawa bankowego. W myśl po‐
wołanej tu regulacji, banki mogą przetwarzać informacje stanowiące tajemnicę bankową,
dotyczące osób fizycznych po wygaśnięciu zobowiązania wynikającego z umowy zawar‐
tej z bankiem, bez zgody osoby, której informacje dotyczą, gdy osoba ta nie wykonała
zobowiązania lub dopuściła się zwłoki powyżej 60 dni w spełnieniu świadczenia wynikają‐
cego z umowy zawartej z bankiem a po zaistnieniu tych okoliczności upłynęło co naj‐
mniej 30 dni od poinformowania tej osoby przez bank, o zamiarze przetwarzania doty‐
czących jej tych informacji, bez jej zgody. O ile nie budzi wątpliwości, iż Skarżący popadł
w zwłokę ze spłatą zadłużenia wynikającego z umowy (…) oraz umowy (…) – okoliczności
tej nie negował on bowiem na żadnym etapie postępowania – o tyle nie można uznać, że
do Skarżącego dotarła informacja o planowanej kontynuacji przetwarzania jego danych
osobowych po uregulowaniu wierzytelności przysługujących Bankowi względem Skarżą‐
cego. Dowodem na powyższą okoliczność z pewnością nie może być przedstawiony
przez Bank wydruk z bankowego systemu informatycznego. Wskazać należy, iż widnieją‐
ca na nim data, co do której Bank wyjaśnił, iż tożsama ona jest z datą wysyłki korespon‐
dencji zawierającej pouczenie Skarżącego o treści art. 105a ust. 3 Prawa bankowego,
może odpowiadać w rzeczywistości jedynie dacie wygenerowania pisma. Wobec braku
dowodu nadania pisma w placówce operatora pocztowego, jak i braku potwierdzenia jej
odbioru, bądź zwrotu do nadawcy wobec niepodjęcia przez adresata – nie sposób jest
uznać, że Bank dopełnił spoczywającego na nim obowiązku. Tym samym, w ocenie Pre‐
zesa Urzędu Ochrony Danych Osobowych, przetwarzanie danych osobowych Skarżącego
po wygaśnięciu ww. zobowiązań, tj. od dnia 29 listopada 2011 r. do dnia 29 listopada
2016 r. (w stosunku do Umowy (…)) oraz od dnia 12 grudnia 2011 r. do dnia 12 grudnia
2016 r. (w stosunku do umowy (…)) nie znajdowało oparcia w obowiązujących
przepisach prawa.
Niezależnie jednak od powyższego wyjaśnić należy, że w chwili obecnej – z uwagi na
upływ 5 lat od chwili wygaśnięcia ww. zobowiązań oraz dokonanie przez Bank w dniach:
30 listopada 2016 r. oraz 13 grudnia 2016 r. korekty w B. polegającej na tym, iż informa‐

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 7 z 8

cje dotyczące ww. umów kredytowych nie są już dłużej prezentowane w raportach służą‐
cych ocenie ryzyka kredytowego – za bez znaczenia w niniejszej sprawie uznać należy
fakt niedopełnienia wobec Skarżącego obowiązku informacyjnego, wynikającego z prze‐
pisu art. 105a ust. 3 Prawa bankowego. Jakkolwiek bowiem działanie Banku faktycznie
naruszało w tym zakresie przepisy o ochronie danych osobowych, to jednak w oparciu o
zgromadzony w sprawie materiał dowodowy należy uznać, iż stan niezgodności przetwa‐
rzania danych osobowych z prawem został usunięty i nie jest już obecnie kontynuowany.
Jak wynika z poczynionych ustaleń faktycznych, B. przetwarza aktualnie dane osobowe
Skarżącego wynikające z umowy (…) z dnia 12 lipca 2007 r. wyłącznie w celu stosowania
wewnętrznych metod statystycznych, do czego uprawniony jest na podstawie art. 105a
ust. 4 Prawa bankowego, zgodnie z którym Banki oraz instytucje, o których mowa w art.
105 ust. 4, mogą przetwarzać informacje stanowiące tajemnicę bankową, dotyczące
osób fizycznych po wygaśnięciu zobowiązania wynikającego z umowy zawartej z ban‐
kiem lub inną instytucją ustawowo upoważnioną do udzielania kredytów, bez zgody oso‐
by, której informacje dotyczą, dla celów stosowania metod statystycznych, o których
mowa w art. 128 ust. 3. Jednocześnie, jak wynika z brzmienia art. 105a ust. 5 Prawa ban‐
kowego, przetwarzanie takie może być wykonywane przez okres nie dłuższy niż 12 lat od
dnia wygaśnięcia zobowiązania – w przypadku B. oraz nie dłużej niż przez okres 5 lat od
dnia wygaśnięcia zobowiązania – w przypadku Banku.
Co zaś dotyczy Banku, przetwarza on dane osobowe Skarżącego wyłącznie w celach do‐
wodowych, wynikających z okresu przedawnienia roszczeń. Tym samym podstawę prze‐
twarzania danych osobowych Skarżącego przez Bank stanowi obecnie art. 6 ust. 1 lit f)
Rozporządzenia 2016/679 w związku z art. 118 ustawy z dnia 23 kwietnia 1964 r. Kodeks
cywilny.
W związku z poczynionymi ustaleniami wskazać należy, że dalsze prowadzenie przez
Prezesa Ochrony Danych Osobowych postępowania administracyjnego, zainicjowanego
skargą na nieprawidłowości w przetwarzaniu danych osobowych Skarżącego przez Bank,
ukierunkowanego na wydanie decyzji administracyjnej na podstawie art. 18 ust. 1
ustawy 1997 jest niezasadne.
Stosownie do brzmienia ww. przepisu, w przypadku naruszenia przepisów o ochronie da‐
nych osobowych Prezes UODO z urzędu lub na wniosek osoby zainteresowanej, w drodze
decyzji administracyjnej, nakazuje przywrócenie stanu zgodnego z prawem, a w szcze‐
gólności:
usunięcie uchybień (1),
uzupełnienie, uaktualnienie, sprostowanie, udostępnienie lub nieudostępnienie
danych osobowych (2),
zastosowanie dodatkowych środków zabezpieczających zgromadzone dane osobowe
(3),
wstrzymanie przekazywania danych osobowych do państwa trzeciego (4),
zabezpieczenie danych lub przekazanie ich innym podmiotom (5) lub
usunięcie danych osobowych (6).

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

Decyzja ZKE.440.26.2019

Strona 8 z 8

Z brzmienia art. 18 ust. 1 ustawy 1997, a zarazem z definicji decyzji administracyjnej –
jako aktu rozstrzygającego w sposób władczy o prawach i obowiązkach stron postępowa‐
nia w ustalonym i aktualnym na chwilę jego wydania stanie faktycznym i prawnym – wy‐
nika, że organ ochrony danych osobowych nie dokonuje oceny zdarzeń przeszłych, nie
kontynuowanych w chwili orzekania. Decyzja Prezesa UODO jest bowiem instrumentem
służącym przywróceniu stanu zgodnego z prawem w procesie przetwarzania danych,
realizowanym w chwili wydania decyzji.
Biorąc pod uwagę powyższe, należy stwierdzić, iż obecnie nie ma podstaw dla sformuło‐
wania nakazu, o którym mowa w art. 18 ust. 1 ustawy, albowiem dane osobowe Skarżą‐
cego nie są już obecnie przetwarzane w B. do celów oceny zdolności kredytowej i analizy
ryzyka kredytowego, a jedynie do celów stosowania metod statystycznych, co zgodne
jest z obowiązującymi przepisami prawa i nie wymaga zgody Skarżącego. Z uwagi na po‐
wyższe, postępowanie administracyjne w niniejszej sprawie należało zakończyć decyzją
o odmowie uwzględnienia wniosku Skarżącego.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak na wstępie.

https://uodo.neurodoc.pl/document/urn:ndoc:gov:pl:uodo:2019:zke_440_26/content

2025-09-03 13:52

