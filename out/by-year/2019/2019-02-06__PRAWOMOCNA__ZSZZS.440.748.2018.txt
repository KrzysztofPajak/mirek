Warszawa, 6 lutego 2019
PRAWOMOCNA

Decyzja
ZSZZS.440.748.2018

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2017 r. poz. 1257 oraz z 2018 r. poz. 149), art. 160 ust. 1
oraz ust. 2 ustawy z 10 maja 2018 r. o ochronie danych osobowych (Dz. U. z 2018 r. poz.
1000) w zw. z art. 18 ust. 1 ustawy z dnia 29 sierpnia 1997 r. o ochronie danych
osobowych (Dz. U. 2016 r. poz. 922 ze zm.) i art. 6 ust. 1 lit. c i art. 9 ust. 2 lit. h oraz i
Rozporządzenia Parlamentu Europejskiego i Rady (UE) 2016/679 z dnia 27 kwietnia 2016
r. w sprawie ochrony osób fizycznych w związku z przetwarzaniem danych osobowych i
w sprawie swobodnego przepływu takich danych oraz uchylenia dyrektywy 95/46/WE
(Dziennik Urzędowy Unii Europejskiej, L 119, 4 maja 2016),
po przeprowadzeniu postępowania administracyjnego w sprawie skargi Pani M.G oraz
Pana B.G. na udostępnienie ich danych osobowych oraz danych osobowych ich małolet‐
niego syna I.G. przez N. Sp. z o.o. na rzecz Państwowego Powiatowego Inspektora
Sanitarnego w G., Prezes Urzędu Ochrony Danych Osobowych
1. nakazuje Państwowemu Powiatowemu Inspektorowi Sanitarnemu w G. usunięcie
danych osobowych Pani M.G. w zakresie jej numeru telefonu;
2. w pozostałym zakresie odmawia uwzględnienia wniosku.

Uzasadnienie
Do Biura Generalnego Inspektora Ochrony Danych Osobowych wpłynęła skarga Pani
M.G. oraz Pana B.G. na udostępnienie ich danych osobowych oraz danych osobowych
I.G., zwanych dalej Skarżącymi, przez N. Sp. z o.o., zwane dalej Przychodnią, na rzecz
Państwowego Powiatowego Inspektora Sanitarnego w G., zwanego dalej PPIS.

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 2 z 8

W treści skargi Skarżący wskazali, że Przychodnia udostępniła PPIS ich dane osobowe
bez ich zgody. W przedmiotowym piśmie Skarżący wskazali, że oczekują od Generalnego
Inspektora wydania decyzji w przedmiotowej sprawie przywracającej stan sprzed udo‐
stępnienia danych poprzez: przeprowadzenie kontroli w Przychodni, nakazanie zaprze‐
stania udostępniania danych przez Przychodnię bez ich zgody, usunięcia przez Przychod‐
nię danych z raportu dotyczącego wykonywania obowiązku szczepiennego, usunięcia da‐
nych z wszelkich zasobów PPIS oraz ukarania osób odpowiedzialnych za naruszenie.
W toku postępowania administracyjnego Prezes Urzędu Ochrony Danych Osobowych
ustalił następujący stan faktyczny:
1. Skarżący, jako osoby sprawujące pieczę nad swoim małoletnim synem nie wykonali
w stosunku do niego obowiązku szczepień ochronnych.
2. Fakt niewypełnienia obowiązku szczepień ochronnych w stosunku do małoletniego
został odnotowany przez przedstawiciela PPIS prowadzącego kontrolę w Przychodni
w zakresie wykonawstwa szczepień ochronnych w rocznikach 2013-2008. Kontrole,
zgodnie ze złożonymi wyjaśnieniami, odbyły się w dniach: (…).02.2014 r., (…).
12.2014 r., (…).12.2016 r. oraz (…).07.2017 r.
3. W czasie kontroli PPIS pozyskał dane osobowe małoletniego I.G. w zakresie danych
zawartych w karcie uodpornienia, tj. imię, nazwisko, adres zamieszkania, data
urodzenia małoletniego, imię, nazwisko oraz numer telefonu Skarżącej.
4. W związku z nierealizowaniem przez Skarżących obowiązku szczepień ochronnych w
stosunku do ich małoletniej córki, PPIS utrwalił dane osobowe zawarte w karcie uod‐
pornienia małoletniego I.G. poprzez sporządzenie ich fotokopii w celu wyegzekwo‐
wania od Skarżących wykonania w stosunku do małoletniego obowiązku szczepień
ochronnych.
5. W celu wyegzekwowania realizacji obowiązku szczepiennego, PPIS pozyskał od Pre‐
zydenta Miasta (…) dane osobowe Skarżących w zakresie: imion, nazwisk, adresu
zameldowania, dat urodzenia, numerów PESEL oraz dane osobowe małoletniego w
zakresie numeru PESEL oraz adresu zameldowania.
6. Przychodnia, w związku z ciążącym na niej obowiązku sprawozdawczym w zakresie
przeprowadzonych szczepień ochronnych, udostępniła dane małoletniego (w zakre‐
sie imienia, nazwiska, daty urodzenia, numeru PESEL) na rzecz PPIS w sprawozda‐
niach z dnia: (…).04.2015 r., (…).07.2014 r., (…).10.2014 r., (…).01.2015 r., (…).
04.2015 r., (…).07.2015 r., (…).10.2015 r., (…).01.2016 r., (…).04.2016 r., (…).
07.2016 r., (…).10.2016 r., (…).10.2016 r., (…).01.2017 r., (…).04.2017 r., (…).
07.2017 r., (…).10.2017 r. oraz (…).01.2018 r.
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
W pierwszej kolejności wskazać należy, że z dniem wejścia w życie ustawy z 10 maja
2018 r. o ochronie danych osobowych (Dz. U. z 2018 r. poz. 1000), zwanej dalej: ustawą
z 2018 r., tj. 25 maja 2018 r., Biuro Generalnego Inspektora Ochrony Danych Osobowych
stało się Urzędem Ochrony Danych Osobowych. Postępowania prowadzone przez Gene‐

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 3 z 8

ralnego Inspektora, wszczęte i niezakończone przed 25 maja 2018 r. prowadzone są
przez Prezesa Urzędu Ochrony Danych Osobowych, na podstawie ustawy z 29 sierpnia
1997 r. o ochronie danych osobowych (Dz. U. z 2016 r. poz. 922 ze zm.), zwanej dalej
ustawą z 1997 r., zgodnie z zasadami określonymi w ustawy z dnia 14 czerwca 1960 r.
Kodeks postępowania administracyjnego (Dz. U. z 2017 r. poz. 1257 oraz z 2018 r. poz.
149), zwanej dalej: k.p.a. Wszelkie czynności podejmowane przez Generalnego
Inspektora przed 25 maja 2018 r. pozostają skuteczne.
Konieczne jest podkreślenie, że Prezes Urzędu Ochrony Danych Osobowych wydając de‐
cyzję administracyjną, zobowiązany jest do rozstrzygania sprawy w oparciu o stan fak‐
tyczny istniejący w chwili wydania tej decyzji. Jak podnosi się w doktrynie „organ admini‐
stracji publicznej ocenia stan faktyczny sprawy według chwili wydania decyzji admini‐
stracyjnej. Reguła ta odnosi się także do oceny stanu prawnego sprawy, co oznacza, że
organ administracji publicznej wydaje decyzję administracyjną na podstawie przepisów
prawa obowiązujących w chwili jej wydania (…). Rozstrzyganie w postępowaniu admini‐
stracyjnym polega na zastosowaniu obowiązującego prawa do ustalonego stanu faktycz‐
nego sprawy administracyjnej. W ten sposób organ administracji publicznej realizuje cel
postępowania administracyjnego, jakim jest urzeczywistnienie obowiązującej normy
prawnej w zakresie stosunków administracyjno-prawnych, gdy stosunki te tego wymaga‐
ją” (Komentarz do ustawy z dnia 14 czerwca 1960 r. Kodeks postępowania administracyj‐
nego M. Jaśkowska, A. Wróbel, Lex., el/2012). Jednocześnie niniejszy organ podziela sta‐
nowisko wyrażone przez Naczelny Sąd Administracyjny w wyroku z dnia 25 listopada
2013 r., wydanym w sprawie o sygn. akt I OPS 6/1, w którym ww. Sąd wskazał cyt.: „W
postępowaniu administracyjnym, regulowanym przepisami Kodeksu postępowania admi‐
nistracyjnego, zasadą jest, że organ administracji publicznej załatwia sprawę przez wy‐
danie decyzji, która rozstrzyga sprawę co do jej istoty, według stanu prawnego i
faktycznego na dzień wydania decyzji”.
Prezes Urzędu Ochrony Danych Osobowych musi ocenić czy kwestionowany proces prze‐
twarzania danych osobowych na dzień wydania decyzji administracyjnej jest zgodny z
prawem. Podkreślenia wymaga, że decydujące znaczenie dla rozstrzygnięcia, jakie musi
być wydane w przedmiotowej sprawie, mają dwie okoliczności. Po pierwsze zaznaczyć
należy, że pozyskanie danych przez PPIS w czasie przeprowadzonej kontroli należy uznać
za udostępnienie danych osobowych przez Przychodnię na rzecz PPIS. Dodatkowo wska‐
zać należy, iż udostępnienie to było zdarzeniem jednorazowym i dokonanym, do którego
doszło w okresie obowiązywania ustawy z 1997 r., w związku z czym do oceny zgodności
z prawem tej sytuacji zastosowanie mają przepisy tej ustawy. Po drugie wskazać należy,
że udostępnione dane osobowe są nadal przetwarzane przez PPIS, w związku z czym za‐
stosowanie do tego procesu mają przepisy obowiązujące w czasie wydawania rozstrzy‐
gnięcia sprawy tj. Rozporządzenia Parlamentu Europejskiego i Rady (UE) 2016/679 z dnia
27 kwietnia 2016 r. w sprawie ochrony osób fizycznych w związku z przetwarzaniem da‐
nych osobowych i w sprawie swobodnego przepływu takich danych oraz uchylenia dy‐
rektywy 95/46/WE (Dziennik Urzędowy Unii Europejskiej, L 119, 4 maja 2016), zwane
dalej: RODO.

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 4 z 8

Odnosząc się do udostępnienia danych przez Przychodnię na rzecz PPIS wskazać należy,
że każda forma przetwarzania danych osobowych tzw. „zwykłych” powinna była znaleźć
oparcie w jednej z enumeratywnie wyliczonych w art. 23 ust. 1 ustawy z 1997 r., przesła‐
nek warunkujących legalność tego procesu. Natomiast przetwarzanie danych osobowych
tzw. „wrażliwych”, których wyczerpujący katalog określał art. 27 ust. 1 ustawy z 1997 r.,
powinno było mieć oparcie w jednej z przesłanek wymienionych w art. 27 ust. 2 ustawy z
1997 r. Przesłanki warunkujące legalność przetwarzania danych osobowych, są wyczer‐
pująco wyliczone w wyżej wymienionych przepisach. Każda z nich miała charakter auto‐
nomiczny i niezależny. Oznacza to, że przesłanki te były równoprawne, a spełnienie co
najmniej jednej z nich stanowiło o zgodnym z prawem przetwarzaniu danych osobowych.
Wskazać należy, że niezależnie od zgody osoby, której dane dotyczą, przetwarzanie jej
danych osobowych było dopuszczalne między innymi wtedy, gdy było to niezbędne dla
zrealizowania uprawnienia lub spełnienia obowiązku wynikającego z przepisu prawa w
przypadku przetwarzania danych zwykłych (art. 23 ust. 1 pkt 2 ustawy z 1997 r.). W
przypadku danych wrażliwych, przetwarzanie danych osobowych bez zgody osoby której
dane dotyczą dozwolone było m.in. w przypadku, gdy przepis szczególny innej ustawy
zezwalał na przetwarzanie takich danych bez zgody osoby, której dane dotyczą, i stwa‐
rzał pełne gwarancje ich ochrony (art. 27 ust. 2 pkt 2 ustawy z 1997 r.).
Zgodnie z art. 5 ust. 1 pkt 1 ppkt b ustawy z dnia 5 grudnia 2008 o zabieganiu oraz
zwalczaniu zakażenia i chorób zakaźnych u ludzi (Dz. U. 2008 Nr 234 poz. 1570), zwanej
dalej: u.z.z. osoby przebywające na terytorium Rzeczpospolitej Polskiej są zobowiązane
na zasadach określonych w tej ustawie do poddawania się szczepieniom ochronnym. W
przypadku osoby bez pełnej zdolności do czynności prawnych, odpowiedzialność za speł‐
nienie tego obowiązku ponosi osoba, która sprawuje prawną pieczę lub faktyczną opiekę
nad osobą małoletnią lub bezradną, zgodnie z art. 3 ust. 1 pkt 1 ustawy z dnia 6
listopada 2008 r. o Prawach pacjenta i Rzeczniku Praw Pacjenta (Dz. U. z 2017 r. poz.
1318 z późń. zm.). Jednakże, należy wziąć pod uwagę, iż Państwowa Inspekcja Sanitarna
może pozyskać dane osobowe osób uchylających się od wykonania szczepień ochron‐
nych w dwojaki sposób: poprzez udostępnienie ich przez Przychodnię w kwartalnym
sprawozdaniu ze stanu zaszczepienia osób objętych profilaktyką lub poprzez przeprowa‐
dzenie czynności kontrolnych w podmiocie przeprowadzającym szczepienia ochronne.
Odnosząc się do przekazywania danych osobowych przez Przychodnię do PPIS w formie
kwartalnych sprawozdań, wskazać należy iż zgodnie z art. 17 ust. 8 u.z.z., osoby prze‐
prowadzające szczepienia ochronne prowadzą dokumentację medyczną dotyczącą obo‐
wiązkowych szczepień, przechowują karty uodpornienia, dokonują wpisów potwierdzają‐
cych wykonanie szczepienia, sporządzają sprawozdania z przeprowadzonych szczepień
ochronnych oraz sporządzają sprawozdania ze stanu zaszczepienia osób objętych profi‐
laktyczną opieka zdrowotna, które przekazywane są do odpowiedniego Państwowego Po‐
wiatowego Inspektora Sanitarnego. Artykuł 17 ust. 10 u.z.z. wskazuje, iż wzór sprawoz‐
dania określa Rozporządzenie Ministra Zdrowia z dnia 18 sierpnia 2011 r. w sprawie
obowiązkowych szczepień ochronnych (t.j. Dz. U. z 2018 r. poz. 753), zwane dalej:

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 5 z 8

r.o.s.o., które wymaga umieszczenia w nim wykazu osób uchylających się od szczepień
ochronnych (załącznik nr 4, dział drugi r.o.s.o.). Podkreślenia wymaga, że wyżej wymie‐
nione rozporządzenie dotyczy kwestii technicznych i organizacyjnych pozwalających
usystematyzować obieg opisanych w nim dokumentów. Natomiast w odniesieniu do po‐
zyskania danych w trakcie kontroli, wskazać należy iż zgodnie z art. 1, art. 2 oraz art. 5
ust. 3 ustawy z dnia 14 marca 1985 r. o Państwowej Inspekcji Sanitarnej (Dz. U. z 2017 r.
poz. 1261 z późn. zm.), zwana dalej ustawą o PIS, do kompetencji Państwowej Inspekcji
Sanitarnej należy prowadzenie nadzoru sanitarnego, w szczególności nad terminowym
wykonywaniem obowiązku szczepień ochronnych. Dodatkowo, zgodnie z art. 25 ust. 1
ustawy o PIS, Państwowa Inspekcja Sanitarna uprawniona jest do prowadzenia kontroli,
w czasie której, zgodnie z art. 25 ust. 1 pkt 3 ustawy o PIS, ma prawo żądać okazania
dokumentów i udostępnienia wszelkich danych.
Jak wskazano w wyjaśnieniach, PPIS pozyskał dane osobowe dotyczące małoletniego I.G.
i wypełnienia w stosunku do niego obowiązku szczepień ochronnych zarówno w trakcie
kontroli przeprowadzanych w Przychodni, jak również poprzez kwartalne sprawozdania
przekazywane przez Przychodnię na rzecz PPIS. Wobec powyższego, na podstawie art.
23 ust. 1 pkt 2 oraz art. 27 ust. 2 pkt 2 ustawy 1997 r. w zw. z art. 25 ust. 1 ustawy o
PIS, art. 5 ust. 1 pkt 1-3 oraz art. 17 ust. 8 pkt 2 u.z.z. pozyskanie danych w zakresie
imienia, nazwiska, adresu zamieszkania oraz daty urodzenia małoletniego, jak również w
zakresie imienia i nazwiska matki małoletniego, Pani M.G., należy uznać za zasadne i
zgodne z obowiązującymi przepisami.
Jednocześnie, należy również wskazać, że w zakresie danych osobowych pozyskanych
przez PPIS w czasie kontroli był również numer telefonu do Pani M.G.. Koniecznym jest by
podnieść, że przestrzeganie ustawowego obowiązku poddania się szczepieniom ochron‐
nym przeciw chorobom zakaźnym wynikającego z art. 5 ust. 1 pkt 1 ppkt b u.z.z., zabez‐
pieczone zostało przymusem administracyjnym (tak również: Wojewódzki Sąd Admini‐
stracyjny w Kielcach wyroku z dnia 21 lutego 2013 r. wydanym w sprawie o sygn. akt II
SA/Ke 7/13). Zgodnie z art. 3 § 1 w zw. z art. 2 § 1 pkt 10 ustawy z dnia 17 czerwca 1966
r. o postępowaniu egzekucyjnym w administracji (Dz. U. 2014 r. poz. 1619 ze zm.), zwa‐
nej dalej: u.p.e.a. lub ustawą o postępowaniu egzekucyjnym, egzekucję administracyjną
stosuje się do obowiązków o charakterze niepieniężnym pozostających we właściwości
organów administracji rządowej i samorządu terytorialnego lub przekazanych do egzeku‐
cji administracyjnej na podstawie szczególnego przepisu. W rozumieniu art. 1a pkt 13
u.p.e.a. wierzycielem jest podmiot uprawniony do żądania wykonania obowiązku lub jego
zabezpieczenia w administracyjnym postępowaniu egzekucyjnym lub zabezpieczającym
(tu: PPIS), natomiast zgodnie z art. 5 §1 pkt 2 u.p.e.a. uprawnionym do żądania wykona‐
nia w drodze egzekucji administracyjnej obowiązku określonego w art. 2 §1 pkt 10
u.p.e.a. jest organ lub instytucja bezpośrednio zainteresowana w wykonaniu przez zobo‐
wiązanego obowiązku albo powołana do czuwania nad wykonaniem obowiązku (por. rów‐
nież wyrok Naczelnego Sądu Administracyjnego z dnia 12 czerwca 2014 r. wydany w
sprawie o sygn. akt II OSK 1312/13; wyrok Wojewódzkiego Sądu Administracyjnego w
Bydgoszczy z dnia 9 czerwca 2015 r. wydany w sprawie o sygn. akt II SA/Bd 423/15).

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 6 z 8

Uznać zatem należy, że zakres danych pozyskany przez PPIS w celu egzekucji obowiązku
szczepień ochronnych powinien zawierać dane niezbędne do wysłania przez odpowiedni
oddział Państwowej Inspekcji Sanitarnej upomnienia wzywającego do wykonania obo‐
wiązku szczepiennego oraz podejmowania dalszych czynności egzekucyjnych w przypad‐
ku niewykonania obowiązku. Podkreślić bowiem należy, że dane pozyskiwane przez PPIS
jak i mu udostępniane muszą być również wystarczające do prowadzenia skutecznej eg‐
zekucji obowiązku szczepień, w ramach której wierzyciel (tu: PPIS) sporządza tytuł wyko‐
nawczy. Zakres tych danych regulowany jest przez art. 27 ustawy o postępowaniu egze‐
kucyjnym. Zgodnie z art. 27 § 1 pkt 2 i 3 u.p.e.a., tytuł wykonawczy powinien zawierać
imię, nazwisko, adres zamieszkania, numer PESEL zobowiązanego oraz treść podlegają‐
cego egzekucji obowiązku. Wobec powyższego, numer telefonu do Skarżącej należy
uznać za daną zbędną do efektywnej egzekucji administracyjnej obowiązku szczepień
ochronnych i w związku z tym, nie powinna była być przez PPIS przetwarzana. Z uwagi
na to, Prezes Urzędu zdecydował o usunięciu przez PPIS danych osobowych Skarżącej w
tym zakresie, natomiast w zakresie pozostałych danych odmówił nakazania PPIS ich usu‐
nięcia.
Zgodnie z powyższą analizą, należy rozgraniczyć sposoby pozyskania danych osobowych
Skarżących przez PPIS. W przedmiotowej sprawie Przychodnia dokonała udostępnienia w
związku z ciążącym na niej obowiązkiem sprawozdawczości oraz w związku z działaniami
podjętymi z urzędu przez PPIS. W odniesieniu do udostępnienia za pomocą sprawozdań,
wskazać należy, iż art. 17 ust. 8 pkt 2 u.z.z. należy uznać za przepis zezwalający na po‐
zyskanie danych osobowych wrażliwych przez PPIS (tj. dotyczących informacji o podda‐
niu szczepieniom ochronnym małoletniego I.G.). Ponadto, w odniesieniu do działań pod‐
jętych przez PPIS z urzędu, wskazać należy, iż zgodnie z zapisem art. 25 ust. 1 pkt 3
ustawy o PIS, który pozwala PIS na żądanie okazania i udostępnienia wszelkich danych,
wynika uprawnienie do przetwarzania tych danych. W obu przypadkach zastosowanie
mają również przepisy przyznające PPIS kompetencje do pozyskiwania i przetwarzania
danych osobowych osób objętych obowiązkiem szczepień ochronnych. Ustawodawca
przewidział te uprawnienia dla PPIS w celu umożliwienia efektywnego nadzoru nad reali‐
zacją obowiązku szczepień ochronnych zgodnie z art. 5 ust. 1 pkt 1 lit. b u.z.z. w zw. z
art. 3 § 1 u.p.e.a. Udostępnienie danych osobowych Skarżących przez Przychodnię na
rzecz PPIS miało oparcie dla danych zwykłych w art. 23 ust. 1 pkt 2, a dla danych wrażli‐
wych w art. 27 ust. 2 pkt 2 ustawy z 1997 r. Ponadto, PPIS zgodnie z art. 1, art. 2 oraz
art. 5 ust. 3 oraz art. 25 ust. 1 ustawy o PIS jest uprawniony do przeprowadzania kontroli
oraz do pozyskania danych osobowych poprzez zażądanie udostępnienie wszelkich
danych oraz dokumentów od podmiotu kontrolowanego.
Odnosząc się do pozyskania danych osobowych Skarżących i ich małoletniego syna od
Prezydenta Miasta (…), wskazać należy, iż zgodnie z art. 46 ust. 1 pkt 1 ustawy z dnia 24
września 2010 r. o ewidencji ludności (Dz. U. z 2018 r. poz. 1382), zwanej dalej ustawą o
ewidencji ludności, dane z rejestru PESEL oraz rejestru mieszkańców w zakresie niezbęd‐
nym do realizacji ich ustawowych zadań udostępnia się organom administracji publicz‐
nej. Jak wskazano wyżej, do ustawowych zadań Państwowej Inspekcji Sanitarnej należy

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 7 z 8

nadzór nad wykonywaniem szczepień ochronnych, wobec czego wniosek złożony do Pre‐
zydenta Miasta (…) był zasadny. Co więcej, biorąc pod uwagę opisany powyżej zakres
danych niezbędnych do przeprowadzenia efektywnej egzekucji administracyjnej obo‐
wiązku szczepiennego (tj. danych niezbędnych do wystawienia tytułu wykonawczego),
pozyskanie przez PPIS od Prezydenta Miasta (…) danych osobowych Skarżących w zakre‐
sie: imion, nazwisk, adresu, dat urodzenia, numerów PESEL oraz dane osobowe małolet‐
niego w zakresie numeru PESEL i adresu należy uznać za zgodne z art. 23 ust. 1 pkt 2
oraz art.. 27 ust. 2 pkt 2 ustawy z 1997 r. Należy również wskazać, iż dane te były pozy‐
skane i przetwarzane w określonym celu – wyegzekwowanie przeprowadzenia szczepień
kontrolnych, a ich zakres był niezbędny do efektywnej realizacji tego celu poprzez
wystawienie tytułu wykonawczego.
Odnosząc się natomiast do trwającego procesu przetwarzania danych Skarżących przez
PPIS, wskazać należy, iż RODO określa obowiązki administratora danych, do których na‐
leży przetwarzanie danych osobowych z zachowaniem przesłanek określonych w Rozpo‐
rządzeniu. Przepisem uprawniającym administratorów danych do przetwarzania zwy‐
kłych danych osób fizycznych, w tym ich udostępniania, jest art. 6 ust. 1 RODO, zgodnie
z którym, przetwarzanie danych jest dopuszczalne tylko wtedy, gdy spełniona jest jedna
z przesłanek wskazanych w tym przepisie. Katalog przesłanek wymienionych w art. 6
ust. 1 RODO, jest zamknięty. Każda z przesłanek legalizujących proces przetwarzania da‐
nych osobowych ma charakter autonomiczny i niezależny. Oznacza to, że przesłanki te
co do zasady są równoprawne, a wobec tego spełnienie co najmniej jednej z nich stano‐
wi o zgodnym z prawem przetwarzaniu danych osobowych. W konsekwencji zgoda oso‐
by, której dane dotyczą nie jest jedyną podstawą przetwarzania danych osobowych, bo‐
wiem proces przetwarzania danych będzie zgodny z Rozporządzeniem również wówczas,
gdy administrator danych wykaże spełnienie innej z wyżej wymienionych przesłanek.
Niezależnie od zgody osoby, której dane dotyczą (art. 6 ust. 1 lit. a RODO) przetwarzanie
danych osobowych jest dopuszczalne między innymi wtedy, gdy jest to niezbędne dla
wypełnienia obowiązku prawnego ciążącego na administratorze (art. 6 ust. 1 lit. c
RODO). Zgodnie z artykułem 5 ust. 3 ustawy o PIS, do kompetencji PPIS należy ustalanie
zakresu i terminów obowiązkowych szczepień ochronnych oraz sprawowanie nadzoru w
zakresie wykonywalności obowiązku wykonania szczepień ochronnych. Co więcej, ze
względu na szczególną kategorię danych (tzw. danych „wrażliwych”) przetwarzanych w
przedmiotowej sprawie rozważyć należy również art. 9 RODO który enumeratywnie okre‐
śla sytuacje w których takie dane mogą być przetwarzane. Zgodnie z art. 9 RODO prze‐
twarzanie danych wrażliwych jest dozwolone tylko jeśli spełniony jest jeden z warunków
art. 9 ust. 2 RODO. Jako możliwe przesłanki zezwalającą na przetwarzanie przepis ten
wymienia między innymi przetwarzanie danych do celów profilaktyki zdrowotnej (…) na
podstawie prawa Unii lub prawa państwa członkowskiego z zastrzeżeniami ust. 3 (lit. h)
oraz przetwarzanie niezbędne w związku z interesem publicznym w dziedzinie zdrowia
publicznego na podstawie prawa Unii Europejskiej lub państwa członkowskiego (lit. i). W
przedmiotowej sprawie za podstawę prawną należy uznać zarówno art. 9 ust. 2 lit h, w
związku z profilaktycznym stosowaniem szczepionek, jak i art. 9 ust. 2 lit. i w związku z

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Decyzja ZSZZS.440.748.2018

Strona 8 z 8

interesem publicznym w dziedzinie zdrowia publicznego, jakim jest zapobieganie epide‐
miom chorób zakaźnych. Obie te podstawy zakładają istnienie podstawy prawnej w po‐
staci przepisu na szczeblu Unii Europejskiej bądź przyjętym przez państwo członkowskie
Unii Europejskiej. W Rzeczpospolitej Polskiej takie przepisy zawarte są w ustawie o
zabieganiu oraz zwalczaniu zakażeń i chorób zakaźnych u ludzi.
Powyższe oznacza, że przetwarzanie danych osobowych przez PPIS w zakresie informacji
o poddaniu się szczepieniom ochronnym ma oparcie w przesłankach określonych w art.
9 ust. 2 lit. h oraz i RODO, natomiast w zakresie pozostałych danych osobowych
dotyczących Skarżącej i jej syna – w art. 6 ust. 1 lit. c RODO.
Zauważyć w tym miejscu należy, iż postępowanie administracyjne prowadzone przez
Prezesa Urzędu służy kontroli zgodności przetwarzania danych z przepisami o ochronie
danych osobowych i jest ukierunkowane na wydanie decyzji administracyjnej na podsta‐
wie art. 18 ust. 1 ustawy z 1997 r. Jak wynika z brzmienia powołanego przepisu, w przy‐
padku naruszenia przepisów ustawy, Prezes Urzędu z urzędu lub na wniosek osoby zain‐
teresowanej, w drodze decyzji administracyjnej, nakazuje przywrócenie stanu zgodnego
z prawem, a w szczególności usunięcie uchybień (pkt 1), uzupełnienie, uaktualnienie,
sprostowanie, udostępnienie lub nieudostępnienie danych osobowych (pkt 2), zastoso‐
wanie dodatkowych środków zabezpieczających zgromadzone dane osobowe (pkt 3),
wstrzymanie przekazywania danych osobowych do państwa trzeciego (pkt 4), zabezpie‐
czenie danych lub przekazanie ich innym podmiotom (pkt 5), usunięcie danych
osobowych (pkt 6).
Odnosząc się do żądania Skarżących w zakresie przeprowadzenia kontroli w Przychodni
wyjaśnić należy, że w sferze kompetencji Prezesa Urzędu Ochrony Danych Osobowych
(jak i wcześniej w sferze kompetencji Generalnego Inspektora Ochrony Danych Osobo‐
wych) mieści się przeprowadzanie takiej kontroli, ale organ podejmuje tego rodzaju dzia‐
łania z urzędu, nie zaś na wniosek. Kompleksowe czynności kontrolne w sprawie prze‐
twarzania i zabezpieczania danych przez określonego administratora danych mogą więc
zostać podjęte przez Prezesa z urzędu, po otrzymaniu informacji o niezgodnych z pra‐
wem działaniach podmiotu i po dokonaniu wstępnej oceny zasadności stawianych mu
zarzutów, jednak decyzję o przeprowadzeniu tych czynności organ podejmuje samodziel‐
nie w oparciu o uzasadnione podejrzenie naruszania przepisów RODO.
W tym stanie faktycznym oraz prawnym Prezes Urzędu Ochrony Danych Osobowych
orzekł, jak w sentencji.

https://uodo.neurodoc.pl/document/urn:ndoc:gov:pl:uodo:2018:zszzs_440_748/content

2025-09-03 14:01

Warszawa, 18 lutego 2020
UCHYLONA

Decyzja
ZSZZS.440.768.2018

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2018 r. poz. 2096, z późn. zm.) oraz art. 7 ust. 1 i 2, art. 60,
art. 102 ustawy z dnia 10 maja 2018 r. o ochronie danych osobowych (Dz. U. z 2019 r.
poz. 1781) w związku z art. 5 ust. 1 lit. c, art. 9 ust. 1, art. 58 ust. 2 lit. f, lit. g i lit. i oraz
z art. 83 ust. 2 i 3, art. 83 ust. 5 lit. a, art. 83 ust. 7 Rozporządzenia Parlamentu Europej‐
skiego i Rady UE 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu ta‐
kich danych oraz uchylenia dyrektywy 95/46/WE (ogólne rozporządzenie o ochronie
danych) (Dz. Urz. UE L 119 z 04.05.2016, str. 1, ze zmianą ogłoszoną w Dz. Urz. UE L 127
z 23.05.2018, str. 2),
po przeprowadzeniu postępowania administracyjnego w sprawie gromadzenia odcisków
palców dzieci w celu ich identyfikacji biometrycznej podczas korzystania przez nie z
usług stołówki szkolnej przez Szkołę Podstawową w M., dla której organem prowadzącym
jest Miasto M., Prezes Urzędu Ochrony Danych Osobowych,
stwierdzając naruszenie przez Szkołę Podstawową w M., dla której organem prowadzą‐
cym jest Miasto M., przepisów art. 5 ust. 1 lit. c oraz art. 9 ust. 1 rozporządzenia Parla‐
mentu Europejskiego i Rady UE 2016/679 i Rady UE 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenie o ochronie danych) (Dz. Urz. UE L 119 z 04.05.2016, str. 1, ze
zmianą ogłoszoną w Dz. Urz. UE L 127 z 23.05.2018, str. 2), polegające na przetwarzaniu
danych biometrycznych dzieci podczas korzystania przez nie z usług stołówki szkolnej:
1. nakazuje Szkole Podstawowej nr (…) w M. usunięcie danych osobowych w zakresie
przetworzonych do postaci cyfrowej informacji o charakterystycznych punktach linii
papilarnych palców dzieci korzystających z usług stołówki szkolnej,

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

2.

3.

Strona 2 z 9

nakazuje Szkole Podstawowej nr (…) w M. zaprzestanie zbierania danych osobowych
w zakresie przetworzonych do postaci cyfrowej informacji o charakterystycznych
punktach linii papilarnych palców dzieci korzystających z usług stołówki szkolnej,
nakłada na Szkołę Podstawową nr (…) w M., za naruszenie stwierdzone w niniejszej
decyzji karę pieniężną w wysokości 20 000,00 zł (słownie: dwadzieścia tysięcy zło‐
tych).

Uzasadnienie
Urząd Ochrony Danych Osobowych powziął informację o nieprawidłowościach w procesie
przetwarzania danych osobowych uczniów Szkoły Podstawowej w M., zwanej dalej Szko‐
łą, polegających na gromadzeniu odcisków palców dzieci korzystających z usług stołówki
szkolnej. W wyniku powyższego wszczęto postępowanie z urzędu w sprawie nieprawidło‐
wości przetwarzania danych osobowych przez Szkołę.
W toku postępowania przeprowadzonego w niniejszej sprawie Prezes Urzędu Ochrony
Danych Osobowych (zwany dalej Prezesem UODO) ustalił następujący stan faktyczny:
1. Szkoła korzysta z czytnika biometrycznego o nazwie (…) umieszczonego przy wej‐
ściu do stołówki szkolnej, który identyfikuje dzieci pobierające posiłki w stołówce
szkolnej w celu weryfikacji uiszczenia opłaty za posiłek w danym dniu. Szkoła pozy‐
skuje dane na podstawie pisemnej zgody rodzica (opiekuna prawnego).
2. Szkoła korzysta z czytnika biometrycznego od dnia (…) września 2015 r. W roku
szkolnym 2018/2019 do Szkoły uczęszczało 1247 uczniów, z czego 603 korzystało z
czytnika biometrycznego, a 2 uczniów z alternatywnego systemu identyfikacji. W
roku szkolnym 2019/2020 do szkoły uczęszcza 1121 uczniów, z czego 680 uczniów
korzysta z czytnika biometrycznego, a 4 uczniów z alternatywnego systemu identyfi‐
kacji.
3. Zgodnie z wyjaśnieniami Szkoły z dnia (…) grudnia 2018 r. Szkoła nie posiada żad‐
nego zbioru, który zawierałby obrazy linii papilarnych dzieci. Dane związane z czyt‐
nikiem na odcisk palca gromadzone są tylko w samym czytniku w postaci zapisu cią‐
gu bajtów. W trakcie odczytu czytnik porównuje czy istnieje odpowiedni ciąg bajtów,
jeśli tak, to wysyła do programu tylko numer pozycji. Numer pozycji przypisany jest
do konkretnego dziecka.
4. Dostęp do danych znajdujących się w czytniku posiadają dwie osoby: administrator
systemu i intendent – upoważnieni pracownicy Szkoły.
5. Zgodnie z wyjaśnieniami Szkoły z dnia (…) grudnia 2018 r. rodzic w umowie o korzy‐
stanie z posiłków w stołówce szkolnej ma możliwość wyboru: wyrażenia zgody lub
niewyrażenia zgody na korzystanie z czytnika na odcisk palca. Rodzice są informo‐
wani o tej możliwości na stronie internetowej stołówki szkolnej.
6.

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 3 z 9

Zgodnie z zasadami wydawania obiadów umieszczonymi na stronie stołówki prowa‐
dzonej przez Szkołę - uczniowie, którzy nie posiadają identyfikacji biometrycznej,
przepuszczają wszystkich i oczekują na końcu kolejki (pkt 3), oraz gdy wszyscy
uczniowie z identyfikacją biometryczną wejdą do stołówki, rozpoczyna się wpuszcza‐
nie pojedynczo uczniów bez identyfikacji biometrycznej (pkt 9).
7. Zgodnie z wyjaśnieniami Szkoły z dnia (…) grudnia 2018 r. po rozwiązaniu umowy o
korzystanie z obiadów w stołówce szkolnej dane potrzebne do identyfikacji na odcisk
palca, czyli ciąg bajtów zapisany w czytniku zostaje usunięty. Po usunięciu na nowo
zostaje robiona kopia archiwizacyjna na karcie micro SD, która przechowywana jest
w zabezpieczonym pomieszczeniu.
8. Zgodnie z wyjaśnieniami Szkoły z dnia (…) września 2019 r. w sytuacji, gdy rodzic
danego dziecka nie wycofa zgody na korzystanie przez nie z czytnika biometryczne‐
go, a dziecko przestanie korzystać z usług stołówki szkolnej, (bez rozwiązania umo‐
wy o korzystanie z obiadów w stołówce szkolnej) wzorzec biometryczny zapisany w
czytniku przechowywany jest do czasu rozwiązania lub do zakończenia roku szkolne‐
go. Wzorzec biometryczny zapisany na czytniku i na karcie SD pozostaje na czas wa‐
kacji. W przypadku nieprzedłużenia umowy o korzystanie z obiadów w stołówce
szkolnej na nowy rok szkolny ww. dane usuwane są najpóźniej do (…) września
każdego roku.
9. Zgodnie z wyjaśnieniami Szkoły z dnia (…) września 2019 r. po podpisaniu umowy i
wyrażeniu zgody przez rodzica na korzystanie z czytnika biometrycznego dziecko re‐
jestrowane jest w systemie ewidencji wpłat i posiłków (SEWiP) poprzez wprowadze‐
nie jego imienia, nazwiska, klasy oraz imienia, nazwiska, adresu e-mail, tel. kontak‐
towego rodzica. Następnie (jeśli rodzic wyraził zgodę) dochodzi do rejestracji wzorca
odcisku palca dziecka w czytniku. Od tego momentu wzorzec identyfikowany jest
przez ww. system za pomocą liczby porządkowej w czytniku. Czytnik w momencie
znalezienia wzorca biometrycznego, odpowiadającego w danym momencie przyło‐
żonemu odciskowi palca wysyła do systemu numer, który w systemie przypisany
jest danej osobie i następie odczytuje status obiadu (opłacony/nieopłacony).
10. W ocenie Szkoły w systemie nie są zapisywane żadne dane, które byłyby danymi
biometrycznymi.
11. Program SEWiP (system ewidencji wpłat i posiłków) zainstalowany jest na serwerze
szkolnym. Serwer jest chroniony przed nieuprawnionym dostępem za pomocą ha‐
sła. Serwer posiada również ochronę antywirusową z firewallem. Dostęp do serwera
posiada upoważniony pracownik Szkoły.
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Zgodnie z art. 9 ust. 1 Rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia dy‐
rektywy 95/46/WE (Dz.U.UE.L.2016.119.1), zwane dalej RODO, zabrania się przetwarza‐
nia danych osobowych ujawniających pochodzenie rasowe lub etniczne, poglądy poli‐

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 4 z 9

tyczne, przekonania religijne lub światopoglądowe, przynależność do związków zawodo‐
wych oraz dane genetyczne, biometryczne, przetwarzane w celu jednoznacznego ziden‐
tyfikowania osoby fizycznej lub dane dotyczące zdrowia, seksualności lub orientacji sek‐
sualnej tej osoby. Z kolei zgodnie z art. 4 pkt 14 RODO dane biometryczne oznaczają
dane osobowe, które wynikają ze specjalnego przetwarzania technicznego, dotyczą cech
fizycznych, fizjologicznych lub behawioralnych osoby fizycznej oraz umożliwiają lub po‐
twierdzają jednoznaczną identyfikację tej osoby, takie jak wizerunek twarzy lub dane
daktyloskopijne.
Podkreślić należy, że szczególnej ochrony danych osobowych wymagają dzieci, ponieważ
mogą być mniej świadome ryzyka, konsekwencji, zabezpieczeń i praw przysługujących
im w związku z przetwarzaniem danych osobowych (motyw 38 RODO). Państwa człon‐
kowskie Unii Europejskiej mają dodatkowo prawo doprecyzowania krajowych przepisów
związanych z przetwarzaniem szczególnej kategorii danych osobowych (w tym danych
biometrycznych) do konkretyzacji warunków, które przesądzają o legalności przetwarza‐
nia ww. danych osobowych (motyw 10 RODO). W przypadku, gdy przetwarzania danych
osobowych dokonuje się w celu realizacji obowiązku prawnego, który nałożony jest na
administratora, podstawą jego przetwarzania powinno być prawo wspólnotowe lub pra‐
wo kraju członkowskiego. Nie jest wymagane, aby dla każdego pojedynczego przetwa‐
rzania istniało konkretne uregulowanie prawne. Wystarczającym jest, że dane uregulo‐
wanie prawne stanowi podstawę do wielu operacji przetwarzania wynikającego z jedne‐
go obowiązku prawnego (któremu podlega administrator), czy też przetwarzanie ko‐
nieczne jest do realizacji zadania wykonywanego w interesie publicznym (motyw 45
RODO). Podkreślić należy, że dane biometryczne z racji swej charakterystyki są szczegól‐
nie wrażliwe w świetle podstawowych praw i wolności, dlatego też wymagają szczegól‐
nej ochrony. Kontekst ich przetwarzania może powodować poważne ryzyko dla podsta‐
wowych praw i wolności, co do zasady zatem takich dany nie powinno się przetwarzać, a
wyjątkiem są przesłanki legalizujące ten proces znajdujące się w RODO. Prawo państw
członkowskich może jednak obejmować przepisy szczegółowe o ochronie danych dosto‐
sowujące zastosowanie przepisów RODO tak, by można było wypełnić obowiązki prawne
lub wykonać zadanie realizowane w interesie publicznym lub w ramach sprawowania
władzy publicznej powierzonej administratorowi. Oprócz wymogów szczegółowych mają‐
cych zastosowanie do takiego przetwarzania, zastosowanie powinny mieć zasady ogólne
i inne przepisy niniejszego rozporządzenia, w szczególności jeżeli chodzi o warunki
zgodności przetwarzania z prawem (motyw 51 RODO).
System biometryczny identyfikuje te cechy, które są co do zasady niezmienne i niejed‐
nokrotnie (jak w przypadku danych daktyloskopijnych), niemożliwe do zmiany. Z uwagi
na unikalność i stałość danych biometrycznych, przekładających się na ich niezmienno‐
ści w czasie, wykorzystywanie danych biometrycznych powinno odbywać się ze szcze‐
gólną ostrożnością i rozwagą.Należy zatem wskazać, że ewentualny wyciek danych bio‐
metrycznych skutkował będzie dużym ryzykiem naruszenia praw i wolności osób fizycz‐
nych. Odnosi się to w sposób szczególny do danych biometrycznych dzieci, bowiem pod‐
jęcie decyzji o udostępnieniu tego rodzaju danych dziecka przez opiekunów prawnych

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 5 z 9

oraz ich ewentualny wyciek nie będzie możliwy do odwrócenia w czasie, nawet po
osiągnięciu przez dziecko pełnoletności.
Na podstawie zgromadzonego materiału dowodowego stwierdzić należy, że od dzieci,
których rodzice zgodzili się na ich identyfikację oraz identyfikację ich uprawnienia do od‐
bioru posiłku (w danym dniu) metodą wykorzystującą odcisk linii papilarnych pozyskiwa‐
ny jest obraz linii papilarnych. Z tego obrazu kontroler (…) automatycznie typuje wybra‐
ne cechy odcisku palca i przetwarza je na zapis cyfrowy (wzorzec biometryczny), który
przechowuje w swojej pamięci. Do zapisu cyfrowego przypisywany jest numer pozycji
(od 1 do 3000) po przyłożeniu palca do czytnika, system porównuje go z wzorcami bio‐
metrycznym znajdującymi się w pamięci czytnika. Później łączy numer pozycji z tym sa‐
mym numerem w SEWiP do którego przypisane jest jego imię, nazwisko, klasa, upraw‐
nienie do pobrania posiłku w danym dniu oraz imię, nazwisko, adres e-mail, tel. kontak‐
towy rodzica. W ocenie Prezesa UODO pozyskane przez Szkołę dane uczniów obejmujące
informacje o charakterystycznych punktach linii papilarnych palców przetworzone do po‐
staci zapisu cyfrowego, stanowią dane biometryczne w rozumieniu powołanego przepisu
(art. 4 pkt 14 RODO) wbrew złożonym wyjaśnieniom Szkoły. W wyniku zestawienia wzor‐
ca biometrycznego zarejestrowanego na urządzeniu z palcem dziecka przyłożonym do
czytnika biometrycznego, a także pozostałymi informacjami (m.in. numerem pozycji,
imieniem, nazwiskiem, klasą oraz uprawnieniem do odebrania obiadu) możliwa jest
bowiem jego identyfikacja.
Przetwarzanie szczególnej kategorii danych osobowych, do której należą dane biome‐
tryczne, regulowane jest w art. 9 ust. 1 RODO zgodnie z którym, przetwarzanie danych
osobowych ujawniających dane biometryczne w celu jednoznacznego zidentyfikowania
osoby fizycznej jest zabronione. Wyżej wymieniony ustęp nie ma zastosowania, m.in.
gdy jest spełniony jeden z poniższych warunków: osoba, której dane dotyczą, wyraziła
wyraźną zgodę na przetwarzanie tych danych osobowych w jednym lub kilku konkret‐
nych celach, chyba że prawo Unii lub prawo państwa członkowskiego przewidują, iż oso‐
ba, której dane dotyczą, nie może uchylić zakazu, o którym mowa w ust. 1 (lit. a). Kata‐
log wymieniony w art. 9 ust. 2 RODO jest zamknięty. Każda z przesłanek legalizujących
proces przetwarzania danych osobowych ma charakter autonomiczny i niezależny. Ozna‐
cza to, że przesłanki te co do zasady są równoprawne, a wobec tego spełnienie co naj‐
mniej jednej z nich stanowi o zgodnym z prawem przetwarzaniu danych osobowych. Do‐
datkowo, proces przetwarzania danych osobowych musi być zgodny z zasadami ustano‐
wionymi w art. 5 ust. 1 RODO. Do zasad tych zalicza się między innymi minimalizacja da‐
nych (lit. c). Wspomniana zasada wymaga, by proces przetwarzania był adekwatny, sto‐
sowny oraz ograniczony do tego, co niezbędne do celów, w których są przetwarzane.
Szkoła w złożonych wyjaśnieniach wskazała, że przetwarzanie danych biometrycznych
znajduje oparcie w dobrowolnej zgodzie rodziców uczniów (opiekunów prawnych).
Zgodnie z art. 4 ust. 11 RODO "zgoda" osoby, której dane dotyczą oznacza dobrowolne,
konkretne, świadome i jednoznaczne okazanie woli, którym osoba, której dane dotyczą,
w formie oświadczenia lub wyraźnego działania potwierdzającego, przyzwala na prze‐

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 6 z 9

twarzanie dotyczących jej danych osobowych. Prawodawca unijny w motywie 43 RODO
stwierdza jednak, że aby można było mówić o dobrowolności wyrażenia zgody, nie po‐
winna stanowić ona ważnej podstawy prawnej przetwarzania danych osobowych w
szczególności w sytuacji, w której istnieje wyraźny brak równowagi między osobą, której
dane dotyczą a administratorem.
Zgodnie z art. 106 ustawy z dnia 14 grudnia 2016 r. Prawo oświatowe (Dz. U. z 2019 r.,
poz. 1148) w celu zapewnienia prawidłowej realizacji zadań opiekuńczych, w szczególno‐
ści wspierania prawidłowego rozwoju uczniów, szkoła może zorganizować stołówkę. W
związku z tym stwierdzić należy, że podstawą przetwarzania jakichkolwiek danych oso‐
bowych dzieci w związku z realizacją tego zadania szkoły nie mogła być zgoda, ponieważ
podstawą do przetwarzania danych osobowych dzieci w tym celu przez Szkołę jest art. 6
ust. 1 lit. e RODO, zgodnie z którym przetwarzanie jest zgodne z prawem między innymi
gdy przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratorowi.
Oznacza to, że Szkoła przetwarza dane osobowe ucznia na podstawie przepisów prawa,
wykonując swoje ustawowe zadania. Nie potrzebuje zatem odrębnej zgody rodziców
bądź pełnoletniego ucznia na przetwarzanie danych osobowych w związku z realizacją
tych zadań, tj. świadczeniem usług przez stołówkę szkolną. Realizując te usługę Szkoła
może przetwarzać tylko te dane osobowe ucznia, które są niezbędne do świadczenia
usług stołówki szkolnej. Wskazać należy, że przepisy prawa powszechnie obowiązujące‐
go wskazują rodzaj danych jakie Szkoła może pozyskiwać od swoich uczniów. Żaden z
nich nie zezwala Szkole na przetwarzanie (pozyskiwanie i gromadzenie) danych biome‐
trycznych (których przetwarzanie jest co do zasady zakazane w art. 9 ust. 1 RODO)
uczniów w celu realizacji tego zadania.
W takiej sytuacji zgoda Rodzica nie może być przesłanką legalizującą przetwarzanie da‐
nych biometrycznych, ponieważ zgoda stanowi podstawę legalizującą przetwarzanie da‐
nych osobowych jedynie wtedy, gdy nie istnieją inne przesłanki na te przetwarzanie.
Uznanie faktu wyrażenia zgody przez rodziców dzieci jako okoliczności legalizującej po‐
branie od dzieci innych danych niż wskazane przez polskiego prawodawcę, stanowiłoby
obejście tych przepisów. Warte podkreślenia jest, że zgodnie z zasadami wydawania
obiadów umieszczonymi na stronie internetowej stołówki prowadzonej przez Szkołę,
uczniowie, którzy nie posiadają identyfikacji biometrycznej, przepuszczają wszystkich i
oczekują na końcu kolejki (pkt 3), oraz gdy wszyscy uczniowie z identyfikacją biome‐
tryczną wejdą do stołówki, rozpoczyna się wpuszczanie pojedynczo uczniów bez identyfi‐
kacji biometrycznej (pkt 9). Wskazane powyżej zasady wprowadzają nierówne traktowa‐
nie uczniów, ponieważ wyraźnie promują uczniów posiadających identyfikację biome‐
tryczną.
Wobec powyższego uznać należy, że Szkoła nie miała podstawy prawnej zezwalającej na
przetwarzanie danych biometrycznych dzieci korzystających z usług stołówki szkolnej. W
związku z tym, z uwagi na to, że Szkoła nie legitymuje się żadną z przesłanek określo‐
nych w art. 9 ust. 2 RODO, takie postępowanie prowadzi do naruszenia art. 9 ust. 1

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 7 z 9

RODO oraz zasady minimalizacji danych ustanowionej w RODO, zgodnie z którą admini‐
strator danych czyli w tym przypadku Szkoła, nie powinna pozyskiwać danych ponad
miarę, lecz jedynie te, które są niezbędne dla zrealizowania celów. Należy zauważyć, iż
przetwarzanie danych biometrycznych nie jest niezbędne dla osiągnięcia celu, jakim jest
identyfikacja uprawnienia dziecka do odebrania obiadu. Wyżej wymienioną identyfikację
Szkoła może przeprowadzić za pomocą innych środków, mniej ingerujących w prywat‐
ność dziecka korzystającego z usług stołówki szkolnej. Z zebranego materiału dowodo‐
wego wynika, że Szkoła umożliwia korzystanie z usług stołówki szkolnej za pomocą odci‐
sku linii papilarnych, karty elektronicznej lub na podstawie nazwiska i numeru umowy.
Zatem, w Szkole istnieją alternatywne formy identyfikacji uprawnienia dziecka do ode‐
brania obiadu. Podkreślić należy, że dane biometryczne mogą być wykorzystywane m.in.
w celach zapewnienia bezpieczeństwa osobowego, przemysłowego, ochrony informacji
w celu weryfikacji osób podejrzanych i ocenie ich udziału w przestępstwach, wydawaniu
dokumentów identyfikacyjnych (paszportów), kontroli dostępu do określonych sfer bez‐
pieczeństwa - w przypadkach tych procesy te mogą być rozważane jako uzasadnione z
uwagi na przedmiot ochrony lub powagę realizowanego celu, a zakres wykorzystywa‐
nych danych za adekwatny. Tymczasem weryfikacja tego kto zamierza skorzystać z
usług stołówki szkolnej i czy jest uprawniony do odbioru obiadu, poprzez pozyskane od
uczniów dane biometryczne, stanowi w ocenie organu zbyt dużą ingerencję w ich pry‐
watność, w zestawieniu z powagą celu, w jakim mają być przetwarzane.
Mając na uwadze powyższe ustalenia, Prezes Urzędu Ochrony Danych Osobowych, ko‐
rzystając z przysługującego mu uprawnienia określonego w art. 58 ust. 2 lit. f i lit. g
RODO, nakazuje Szkole usunięcie danych osobowych w zakresie przetworzonych do po‐
staci cyfrowej informacji o charakterystycznych punktach linii papilarnych palców dzieci
korzystających z usług stołówki szkolnej oraz nakazuje zaprzestanie zbierania danych
osobowych w zakresie przetworzonych do postaci cyfrowej informacji o charakterystycz‐
nych punktach linii papilarnych palców dzieci korzystających z usług stołówki szkolnej,
Zgodnie z art. 58 ust. 2 lit. i RODO, każdemu organowi nadzorczemu przysługuje upraw‐
nienie do zastosowania, oprócz lub zamiast innych środków naprawczych przewidzia‐
nych w art. 58 ust. 2 tego RODO, administracyjnej kary pieniężnej na mocy art. 83
RODO, zależnie od okoliczności konkretnej sprawy. Prezes UODO stwierdza, że w rozpa‐
trywanej sprawie zaistniały przesłanki warunkujące nałożenie na Szkołę administracyjnej
kary pieniężnej.
Stosownie do treści art. 83 ust. 2 RODO, administracyjne kary pieniężne nakłada się, za‐
leżnie od okoliczności każdego indywidualnego przypadku, oprócz lub zamiast środków,
o których mowa w art. 58 ust. 2 lit. a-h oraz lit. j RODO. Prezes UODO decydując o nało‐
żeniu na Szkołę administracyjnej kary pieniężnej oraz ustalając jej wysokość, zgodnie z
art. 83 ust. 2 lit. a-k RODO wziął pod uwagę następujące okoliczności tej sprawy:
1. Dane biometryczne dzieci były przetwarzane bez podstawy prawnej z naruszeniem
zasady minimalizacji, stan ten trwa od (…) maja 2018 r. do chwili obecnej. Obecnie
dotyczy 680 dzieci. Organ nie posiada dowodów, aby osoby, których dane dotyczą,

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 8 z 9

doznały szkody majątkowej, niemniej już samo naruszenie zasady minimalizacji da‐
nych szczególnej kategorii stanowić może szkodę niemajątkową. Działanie Szkoły
może prowadzić do bezpodstawnego różnicowania sytuacji uczniów korzystających z
usług stołówki szkolnej (charakter, waga oraz czas trwania naruszenia);
2. Stwierdzone w niniejszej sprawie naruszenie ma znaczną wagę i poważny charakter,
dotyczy bowiem przetwarzania danych szczególnej kategorii oraz są to dane dzieci.
Przetwarzanie odbywa się bez podstawy prawnej i narusza podstawową w odniesie‐
niu do przetwarzania danych osobowych zasadę minimalizacji (art. 5 ust. 1 lit. c
RODO). Stwierdzone naruszenie trwa do chwili obecnej (charakter, waga i czas
trwania naruszenia);
3. Szkoła podjęła świadomą decyzję, motywowaną chęcią sprawnej identyfikacji dzieci
pobierających posiłki w stołówce szkolnej w celu weryfikacji uiszczenia opłaty za po‐
siłek w danym dniu, co oznacza, że należy przypisać jej umyślność działania, które
naruszyło art. 5 ust. 1 lit. c oraz art. 9 ust. 1 RODO (umyślny lub nieumyślny
charakter naruszenia);
4. Administrator nie podjął działań w celu zminimalizowania potencjalnej szkody nie‐
majątkowej, ponieważ nie kwalifikował swojego działania jako niezgodnego z pra‐
wem (działania podjęte przez administratora w celu zminimalizowania szkody
poniesionej przez osoby, których dane dotyczą);
5. Stwierdzone naruszenie nie ma związku z wdrożeniem i jakością stosowanych przez
Szkołę – na mocy art. 25 i 32 RODO – środków organizacyjnych i technicznych, dla‐
tego też nie istnieje konieczność ustalania w tym kontekście stopnia odpowiedzial‐
ności Szkoły (stopień odpowiedzialności administratora z uwzględnieniem środków
technicznych i organizacyjnych);
6. Nie zostało stwierdzone, żeby Szkoła uprzednio dopuściła się naruszenia przepisów
RODO, które miałoby istotne znaczenie dla niniejszego postepowania (wszelkie sto‐
sowne wcześniejsze naruszenia ze strony administratora lub podmiotu przetwarzają‐
cego);
7. Naruszenie dotyczyło danych biometrycznych - kategorii danych podlegających
szczególnej ochronie (kategorie danych osobowych, których dotyczy naruszenie);
8. Prezes UODO pozyskał informację o bezprawnym przetwarzaniu ww. danych osobo‐
wych przez Szkołę z urzędu (sposób, w jaki organ nadzorczy dowiedział się o naru‐
szeniu);
9. W tej samej sprawie nie zostały wcześniej zastosowane wobec Szkoły środki, o któ‐
rych mowa w art. 58 ust. 2 RODO (przestrzeganie środków nałożonych w tej samej
sprawie na administratora);
10. Szkoła nie stosuje zatwierdzonych kodeksów postępowania na mocy art. 40 RODO
lub zatwierdzonych mechanizmów certyfikacji na mocy art. 42 RODO (stosowanie
kodeksów postępowania lub mechanizmów certyfikacji);
Prezes Urzędu Ochrony Danych Osobowych za okoliczności obciążające i mające wpływ
na wymiar kary uznał okoliczności wymienione w ww. pkt 1, 2, 3 oraz 7. Z kolei żadnego

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

Decyzja ZSZZS.440.768.2018

Strona 9 z 9

wpływu na fakt nałożenia jak i sam wymiar administracyjnej kary pieniężnej nie miały
okoliczności wskazane w ww. pkt 4, 5, 8, 9 oraz 10.
W ocenie Prezesa Urzędu Ochrony Danych Osobowych, zastosowana administracyjna
kara pieniężna spełnia w ustalonych okolicznościach niniejszej sprawy funkcje, o których
mowa w art. 83 ust. 1 RODO, tzn. jest w tym indywidualnym przypadku skuteczna,
proporcjonalna i odstraszająca.
Należy podkreślić, że kara będzie skuteczna, jeżeli jej nałożenie doprowadzi do tego, że
Szkoła dostosuje swoje procesy przetwarzania danych do stanu zgodnego z prawem. Za‐
stosowanie administracyjnej kary pieniężnej w niniejszym przypadku jest niezbędne zwa‐
żywszy także na to, że Szkoła całkowicie zignorowała fakt przetwarzania danych biome‐
tryczny dzieci poprzez stwierdzenie, że nie przetwarza danych w ww. zakresie.
W ocenie Prezesa Urzędu Ochrony Danych Osobowych, administracyjna kara pieniężna
spełni funkcję represyjną, jako że stanowić będzie odpowiedź na naruszenie przez Szkołę
przepisów RODO, ale i prewencyjną, jako że sama Szkoła będzie skutecznie zniechęcona
do naruszania w taki sposób przepisów ochrony danych osobowych w przyszłości.
W ustalonych okolicznościach niniejszej sprawy, tj. wobec stwierdzenia naruszenia zasa‐
dy minimalizacji wynikającej z art. 5 ust. 1 lit. c RODO oraz art. 9 ust. 1 RODO, zastoso‐
wanie znajduje art. 83 ust. 7 RODO, zgodnie z którym bez uszczerbku dla uprawnień na‐
prawczych organu nadzorczego, o których mowa w ust. 58 ust. 2, każde państwo człon‐
kowskie może określić, czy i w jakim zakresie administracyjne kary pieniężne można na‐
kładać na organy i podmioty publiczne ustanowione w tym państwie członkowskim.
Zgodnie zaś z art. 102 1 ustawy z dnia 10 maja 2018 r. o ochronie danych osobowych
(Dz. U. z 2019 r. poz. 1781), zwanej dalej ustawą z 2018 r., Prezes Urzędu Ochrony Da‐
nych Osobowych może nałożyć, w drodze decyzji, administracyjne kary pieniężne w wy‐
sokości do 100 000 złotych m.in. na jednostki sektora finansów publicznych, o których
mowa w art. 9 pkt 1-12 i 14 ustawy z dnia 27 sierpnia 2009 r. o finansach publicznych
(Dz. U. z 2019 r. poz. 869).
W związku z powyższym wskazać należy, że kara pieniężna w wysokości 20 000,00 zł
spełnia w ustalonych okolicznościach niniejszej sprawy przesłanki, o których mowa w art.
83 ust. 1 RODO ze względu na powagę stwierdzonego naruszenia w kontekście
podstawowej zasady RODO – minimalizacji danych.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2018:zszzs_440_768/content

2025-09-03 13:51

