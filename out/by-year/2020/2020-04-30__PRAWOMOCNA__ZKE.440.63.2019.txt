Warszawa, 30 kwietnia 2020
PRAWOMOCNA

Decyzja
ZKE.440.63.2019

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2020 r. poz. 256 ze zm.) oraz na podstawie art. 160 ust. 1 i 2
ustawy o ochronie danych osobowych z dnia 10 maja 2018 roku (Dz. U. z 2019 r. poz.
1781) oraz art. 12 pkt 2, art. 22, art. 23 ust. l pkt 2 ustawy z dnia 29 sierpnia 1997 o
ochronie danych osobowych (Dz. U. z 2016 r. poz. 922 ze zm.), w związku z art. 6 ust. 1
lit. c) oraz lit. f) Rozporządzenia Parlamentu Europejskiego i Rady (UE) 2016/679 z dnia
27 kwietnia 2016 r. w sprawie ochrony osób fizycznych w związku z przetwarzaniem da‐
nych osobowych i w sprawie swobodnego przepływu takich danych oraz uchylenia
dyrektywy 95/46/WE (Dz. Urz. UE L 119 z 04.05.2016, str. 1 oraz Dz. Urz. UE L 127 z
23.05.2018, str. 2), w związku z art. 105 ust. 4 i art. 105a ust. 1, 3, 4 i 5 ustawy z dnia 29
sierpnia 1997 r. Prawo bankowe (Dz. U. z 2019 r. poz. 2357 ze zm.),
po przeprowadzeniu postępowania administracyjnego w sprawie skargi Pana I. G., na
przetwarzanie jego danych osobowych przez I. oraz ich udostępnienie B. S.A. i Z., Prezes
Urzędu Ochrony Danych Osobowych,
odmawia uwzględnienia wniosku

Uzasadnienie
Do Prezesa Urzędu Ochrony Danych Osobowych (poprzednio Generalnego Inspektora
Ochrony Danych Osobowych) wpłynęła skarga Pana I. G., (zwanego dalej także: „Skarżą‐
cym”), na przetwarzanie jego danych osobowych przez I. S.A., zwanego dalej „Bankiem”

https://uodo.neurodoc.pl/document/urn:ndoc:gov:pl:uodo:2019:zke_440_63/content

2025-09-03 13:51

Decyzja ZKE.440.63.2019

Strona 2 z 5

reprezentowanym przez L. R., oraz przekazanie ich B. S.A., zwanym dalej B., oraz Z.,
zwanym dalej Z.
Skarżący w treści skargi wniósł o nakazanie Bankowi przeniesienia jego danych osobo‐
wych dotyczących umowy karty kredytowej nr (…) i rachunku nr (…) do sekcji staty‐
stycznej oraz o usunięcie jego danych z rejestru A i z rejestru B prowadzonego przez Z.
Ponadto, Skarżący w treści skargi wskazał, że Bank w związku z wierzytelnością wynika‐
jącą z umowy karty kredytowej nr (…) i rachunku nr (…) nie spełnił warunków wynikają‐
cych z art. 105a ust. 3 ustawy z dnia 29 sierpnia 1997 r. Prawo bankowe (Dz. U. z 2019 r.
poz. 2357 ze zm.), zwanej dalej ustawa Prawo bankowe, tzn. Bank nigdy nie powiadomił
Skarżącego o zamiarze przetwarzania jego danych osobowych bez jego zgody w
rejestrze A oraz rejestrze B.
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych ustalił następujący stan faktyczny:
1. Dane osobowe Skarżącego zostały pozyskane przez Bank w związku z zawarciem z
nim umowy rachunku karty kredytowej nr (…) i rachunku nr (…) na którym prowa‐
dzona była ewidencja po wypowiedzeniu rachunku karty kredytowej.
2. W związku z posiadanym przez Skarżącego limitem w karcie kredytowej, Bank
przekazywał do B. jego dane w następujący sposób:
a) poprzez bezpośrednie zapytanie w B. (…) maja 2008 r., w celu przygotowania
oferty kredytowej,
b) cyklicznie (raz w miesiącu, a od września 2016 r. dwa razy w tygodniu) dane
obejmujące: imię i nazwisko, datę urodzenia, adres zamieszkania, numer PESEL,
dane dotyczące zadłużenia na karcie kredytowej oraz dane o powstałych
zaległościach w spłacie zadłużenia karty kredytowej.
3. Bank w związku z brakiem spłaty zadłużenia na karcie kredytowej, na podstawie art.
105a ust. 3 ustawy Prawo bankowe, (…) września 2013 r. przekazał dane Skarżące‐
go do Z. w następującym zakresie: imię, nazwisko, adres zamieszkania, nr i serię
dowodu osobistego oraz numer PESEL.
4. Z. przetwarzał dane osobowe Skarżącego na podstawie art. 105 ust. 4 oraz art.
105a ust. 1 i ust. 3 ustawy Prawo bankowe, w systemie B. Zobowiązanie zostało
przez Skarżącego uregulowane (…) listopada 2014 r. i na podstawie art. 105a ust. 5
Prawa bankowego, dane Skarżącego zostały usunięte po upływie 5 lat od dnia wyga‐
śnięcia zobowiązania, tj. (…) listopada 2019 r. Obecnie Z. nie przetwarza danych
osobowych Skarżącego w systemie B.
5. B. dane osobowe Skarżącego związane z rachunkiem karty kredytowej nr (…) prze‐
twarzało na podstawie art. 105a ust. 3 Prawa bankowego, przez okres 5 lat od wy‐
gaśnięcia zobowiązania. tj. do (…) listopada 2019 r. Przetwarzanie danych Skarżące‐
go obejmowało ocenę zdolności kredytowej oraz analizę ryzyka kredytowego. Obec‐
nie rachunek ten ma status rachunku zamkniętego. Natomiast, dane Skarżącego
związane z rachunkiem nr (…) zostały przesunięte do tzw. „bazy statystycznej” i są
przetwarzane do celów stosowania metod wewnętrznych oraz innych metod i mode‐

https://uodo.neurodoc.pl/document/urn:ndoc:gov:pl:uodo:2019:zke_440_63/content

2025-09-03 13:51

Decyzja ZKE.440.63.2019

6.

Strona 3 z 5

li, o których mowa w części trzeciej rozporządzenia nr 575/2013 (art. 105a ust. 4
ustawy Prawo bankowe) przez okres wskazany w art. 105a ust. 5 ustawy Prawo
bankowe, tj. przez okres 12 lat od spłaty zobowiązania.
Zgodnie z wyjaśnieniami Banku złożonymi w niniejszym postępowaniu (pismo z (…)
marca 2018 r.), o zamiarze przekazania danych Skarżącego do B., Bank
poinformował Skarżącego (…) kwietnia 2013 r. w „Wypowiedzeniu umowy o kartę
kredytową (…)” oraz (…) czerwca 2013 r. w „Decyzji w sprawie nieuregulowanych
zobowiązań związanych z wypowiedzianą kartą kredytowa”. Biorąc pod uwagę, to że
Skarżący do skargi wniesionej do Prezesa Urzędu Ochrony Danych Osobowych
załączył jako dowód kopię „Decyzji w sprawie nieuregulowanych zobowiązań związa‐
nych z wypowiedzianą kartą kredytowa” (dowód: jeden z załączników nr (…) do ww.
skargi), uznać należało, że Bank skutecznie powiadomił Skarżącego o zamiarze
przetwarzania jego danych osobowych bez jego zgody i tym samym wypełnił
obowiązek wynikający z art. 105a ust. 3 ustawy Prawo bankowe.

Po przeanalizowani zgromadzonego w sprawie materiału dowodowego, Prezes Urzędu
Ochrony Danych Osobowych stwierdza, co następuje.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwanej dalej także: „ustawa o
ochronie danych osobowych z 2018 r.”.
W myśl art. 160 ust. 1-3 ustawy o ochronie danych osobowych z 2018 r., postępowania
prowadzone przez Generalnego Inspektora Ochrony Danych Osobowych, wszczęte i nie‐
zakończone przed dniem wejścia w życie niniejszej ustawy, prowadzone są przez Prezesa
Urzędu Ochrony Danych Osobowych na podstawie ustawy o ochronie danych osobowych
z 1997 r., zgodnie z zasadami określonymi w ustawie z dnia 14 czerwca 1960 r. Kodeks
postępowania administracyjnego (Dz. U. z 2020 r. poz. 256 ze zm.). Jednocześnie, czyn‐
ności dokonane w postępowaniach, wszczętych i niezakończonych przed dniem wejścia
w życie przepisów ustawy o ochronie danych osobowych z 2018 r., pozostają skuteczne.
Od dnia 25 maja 2018 r. zastosowanie ma również rozporządzenie Parlamentu Europej‐
skiego i Rady (UE) 2016/679 z dnia 27 kwietnia 2016 r. w sprawie ochrony osób fizycz‐
nych w związku z przetwarzaniem danych osobowych i w sprawie swobodnego przepły‐
wu takich danych oraz uchylenia dyrektywy 95/46/WE (ogólne rozporządzenie o ochronie
danych osobowych) (Dz. Urz. UE L 119 z 04.05.2016, str. 1 oraz Dz. Urz. UE L 127 z
23.05.2018, str. 2), zwane dalej „Rozporządzeniem 2016/679”.
Stosownie do art. 57 ust. 1 Rozporządzenia 2016/679, bez uszczerbku dla innych zadań
określonych na mocy tego rozporządzenia, każdy organ nadzorczy na swoim terytorium
monitoruje i egzekwuje stosowanie tego rozporządzenia (lit. a) oraz rozpatruje skargi
wniesione przez osobę, której dane dotyczą, lub przez umocowany przez nią – zgodnie z
art. 80 Rozporządzeniem 2016/679 – podmiot, organizację lub zrzeszenie, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (lit. f).

https://uodo.neurodoc.pl/document/urn:ndoc:gov:pl:uodo:2019:zke_440_63/content

2025-09-03 13:51

Decyzja ZKE.440.63.2019

Strona 4 z 5

W tym miejscu wskazać należy, że Prezes Urzędu Ochrony Danych Osobowych wydając
decyzję administracyjną zobowiązany jest do rozstrzygania w oparciu o stan faktyczny
istniejący w chwili wydania tej decyzji. Jak podnosi doktryna „organ administracji pu‐
blicznej ocenia stan faktyczny sprawy według chwili wydania decyzji administracyjnej.
Reguła ta odnosi się także do oceny stanu prawnego sprawy, co oznacza, że organ admi‐
nistracji publicznej wydaje decyzję administracyjną na podstawie przepisów prawa obo‐
wiązujących w chwili jej wydania (…). Rozstrzyganie w postępowaniu administracyjnym
polega na zastosowaniu obowiązującego prawa do ustalonego stanu faktycznego sprawy
administracyjnej. W ten sposób organ administracji publicznej realizuje cel postępowania
administracyjnego, jakim jest urzeczywistnienie obowiązującej normy prawnej w zakre‐
sie stosunków administracyjno-prawnych, gdy stosunki te tego wymagają” (Komentarz
do ustawy z dnia 14 czerwca 1960 r. Kodeks postępowania administracyjnego, M. Jaś‐
kowska, A. Wróbel, Lex., el/2012). Również Naczelny Sąd Administracyjny – w wyroku z
dnia 7 maja 2008 r. w sprawie o sygn. akt I OSK 761/07 stwierdził, iż cyt.: „badając bo‐
wiem legalność przetwarzania danych osobowych, GIODO ma obowiązek ustalenia, czy
na datę wydawania rozstrzygnięcia w sprawie dane konkretnego podmiotu są przetwa‐
rzane oraz czy czynione to jest w sposób zgodny z prawem”.
Rozporządzenie 2016/679 stanowi przepisy o ochronie osób fizycznych w związku z prze‐
twarzaniem danych osobowych oraz przepisy o swobodnym przepływie danych osobo‐
wych oraz chroni podstawowe prawa i wolności osób fizycznych, w szczególności ich pra‐
wo do ochrony danych osobowych (art. 1 ust 1 i 2 rozporządzenia 2016/679). Odpowied‐
nio regulował tę kwestię art. 2 ust. 1 ustawy o ochronie danych osobowych z 1997 r. W
świetle przepisów powołanego aktu prawnego, przetwarzanie danych osobowych jest
uprawnione, gdy spełniona zostanie którakolwiek z przesłanek wymienionych w art. 6
ust. 1 rozporządzenia 2016/679 (uprzednio art. 23 ust. 1 ustawy o ochronie danych oso‐
bowych z 1997 r.). Przesłanki te odnoszą się do wszelkich form przetwarzania danych
wymienionych w art. 4 pkt 2 rozporządzenia 2016/679 (uprzednio art. 7 pkt 2 ustawy o
ochronie danych osobowych z 1997 r.), w tym w szczególności do ich udostępnienia. Wa‐
runki te są także względem siebie równoprawne, co oznacza, że dla legalności procesu
przetwarzania danych wystarczające jest spełnienie jednej z nich.
Aktem prawnym szczegółowo regulującym kwestie przetwarzania danych osobowych
klientów banków jest przede wszystkim ustawa Prawo bankowe. Dlatego też ocena prze‐
twarzania danych osobowych Skarżącego w związku z łączącą go z Bankiem umową
powinna być dokonywana w powiązaniu z przepisami tej ustawy.
Odnosząc się, zatem, do żądania Skarżącego w przedmiocie stwierdzenia legalności do‐
konywanego aktualnie przetwarzania jego danych osobowych zarówno przez Bank, jak i
B. oraz Z., wskazać należy, że dane osobowe Skarżącego zostały przekazane przez Bank
do B. i Z. w zakresie informacji stanowiących tajemnicę bankową zgodnie z art. 105 ust.
4 Prawa bankowego. Zgodnie z tym przepisem, banki mogą, wspólnie z bankowymi izba‐
mi gospodarczymi, utworzyć instytucje upoważnione do gromadzenia, przetwarzania i
udostępniania: bankom – informacji stanowiących tajemnicę bankową w zakresie, w ja‐

https://uodo.neurodoc.pl/document/urn:ndoc:gov:pl:uodo:2019:zke_440_63/content

2025-09-03 13:51

Decyzja ZKE.440.63.2019

Strona 5 z 5

kim informacje te są potrzebne w związku z wykonywaniem czynności bankowych oraz w
związku ze stosowaniem metod wewnętrznych oraz innych metod i modeli, o których
mowa w części trzeciej rozporządzenia nr 575/2013; innym instytucjom ustawowo upo‐
ważnionym do udzielania kredytów – informacji stanowiących tajemnicę bankową w za‐
kresie, w jakim informacje te są niezbędne w związku z udzielaniem kredytów, pożyczek
pieniężnych, gwarancji bankowych i poręczeń; instytucjom kredytowym – informacji sta‐
nowiących tajemnicę bankową w zakresie niezbędnym do oceny zdolności kredytowej
konsumenta, o której mowa w art. 9 ustawy z dnia 12 maja 2011 r. o kredycie konsu‐
menckim; instytucjom pożyczkowym i podmiotom, o których mowa w art. 59d ustawy z
dnia 12 maja 2011 r. o kredycie konsumenckim – na zasadzie wzajemności, informacji
stanowiących odpowiednio tajemnicę bankową oraz informacje udostępnione przez in‐
stytucje pożyczkowe oraz podmioty, o których mowa w art. 59d ustawy z dnia 12 maja
2011 r. o kredycie konsumenckim, w zakresie niezbędnym do oceny zdolności kredyto‐
wej konsumenta, o której mowa w art. 9 tej ustawy, i analizy ryzyka kredytowego.
Jak wynika z poczynionych ustaleń faktycznych, Bank i B. aktualnie przetwarzają dane
osobowe Skarżącego w związku z zawarciem umowy rachunku karty kredytowej (…), wy‐
łącznie do celów stosowania metod wewnętrznych oraz innych metod i modeli, o których
mowa w części trzeciej rozporządzenia nr 575/2013, do czego uprawnieni są na podsta‐
wie art. 105a ust. 5 ustawy Prawo bankowe, tj. przez okres 12 lat od spłaty zobowiąza‐
nia. Natomiast, Z. obecnie nie przetwarza w systemie A jakichkolwiek danych osobowych
Skarżącego.
Ponadto, zgodnie z wyjaśnieniami Banku złożonymi w niniejszym postępowaniu (pismo z
(…) marca 2018 r.) i dowodem załączonym do skargi wniesionej do Prezesa Urzędu
Ochrony Danych Osobowych przez Skarżącego, uznać należało, że Bank skutecznie zre‐
alizował wobec Skarżącego obowiązek, o którym mowa w art. 105a ust. 3 ustawy Prawo
bankowe, tj. skutecznie powiadomił Skarżącego o zamiarze przetwarzania jego danych
osobowych bez jego zgody (dowód w aktach sprawy).
Biorąc powyższe pod uwagę, uznać należało, że nie zaistniała żadna przesłanka do wy‐
dania przez Prezesa UODO decyzji nakazującej przywrócenie stanu zgodnego z prawem,
dlatego też nie jest uzasadnione wydanie przez Prezesa Urzędu Ochrony Danych Osobo‐
wych jakiegokolwiek z nakazów, o których mowa w art. 18 ustawy o ochronie danych
osobowych z 1997 r. oraz w art. 58 Rozporządzenia 2016/679.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2019:zke_440_63/content

2025-09-03 13:51

