Warszawa, 27 maja 2020
PRAWOMOCNA

Decyzja
ZKE.440.8.2019

Na podstawie art. 138 § 1 pkt 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2020 r., poz. 256), art. 160 ust. 1 i 2 ustawy z dnia 10 maja
2018 r. o ochronie danych osobowych (Dz. U. z 2019 r., poz. 1781) w związku z art. 12
pkt 2, art. 18 ust. 1 pkt 2, art. 22 ustawy z dnia 29 sierpnia 1997 r. o ochronie danych
osobowych (Dz. U. z 2016 r., poz. 922 ze zm.) oraz art. 6 ust. 1 lit. f) Rozporządzenia Par‐
lamentu Europejskiego i Rady (UE) 2016/679 z dnia 27 kwietnia 2016 r. w sprawie ochro‐
ny osób fizycznych w związku z przetwarzaniem danych osobowych i w sprawie swobod‐
nego przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016, str. 1 oraz Dz. Urz. UE L 127 z 23.05.2018, str. 2),
po rozpoznaniu wniosku A.S.A. z siedzibą w W. przy ul. (…) o ponowne rozpatrzenie spra‐
wy z wniosku Pani G. P., reprezentowanej przez adwokata, Panią M. M., prowadzącą Kan‐
celarię Adwokacką z siedzibą w W. przy ul. (…), o nakazanie A. S.A. z siedzibą w W. przy
ul. (…), udostępnienia Pani G. P. danych osobowych w zakresie imion, nazwisk oraz nu‐
merów IP komputerów użytkowników: (…), (…), (…), (…), (…), (…), komentujących arty‐
kuły opublikowane na stronach internetowych (…) oraz (…), rozstrzygniętej decyzją Ge‐
neralnego Inspektora Ochrony Danych Osobowych z dnia 26 września 2014 r. (znak:
DOLiS/DEC-941/14/75500,75502), Prezes Urzędu Ochrony Danych Osobowych
utrzymuje w mocy zaskarżoną decyzję.

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 2 z 11

Uzasadnienie
Do Biura Generalnego Inspektora Ochrony Danych Osobowych wpłynął wniosek Pani G.
P., zwanej dalej: „Skarżącą”, reprezentowanej przez adwokata, Panią M. M., prowadzącą
Kancelarię Adwokacką z siedzibą w W. przy ul. (…), o nakazanie A. S.A. z siedzibą w W.
przy ul. (…), zwanej dalej: „Spółką”, udostępnienia Skarżącej danych osobowych w za‐
kresie imion, nazwisk oraz numerów IP komputerów użytkowników: (…), (…), (…), (…),
(…) oraz (…), komentujących artykuły opublikowane na stronach internetowych (…), a
także (…).
W uzasadnieniu wyżej wskazanego wniosku pełnomocnik Skarżącej podniosła, iż wpisy
dokonane przez osoby, o udostępnienie danych których wnosi, naruszają dobra osobiste
Skarżącej oraz osób jej najbliższych, w związku z czym zamierza ona dochodzić swoich
praw przed sądem – zarówno w drodze postępowania karnego, jak i cywilnego.
W toku postępowania przeprowadzonego w niniejszej sprawie Generalny Inspektor
Ochrony Danych Osobowych ustalił następujący stan faktyczny.
1. W serwisie internetowym (…) użytkownicy posługujący się nickami: (…), (…), (…)
oraz (…), umieścili komentarze odnoszące się do publikacji zamieszczonej pod adre‐
sem: (…), których treść, w ocenie Skarżącej, naruszyła jej prawa. Ponadto zniesła‐
wiający, zdaniem Skarżącej, komentarz został zamieszczony w serwisie interneto‐
wym (…), pod publikacją dostępną na stronie internetowej (…).Autorem spornego
komentarza był w tym wypadku użytkownik portalu posługujący się nickiem: (…).
2. Pismem z dnia 15 października 2013 r. pełnomocnik Skarżącej zwróciła się do Spółki,
powołując się na treść art. 159 ust. 2 pkt 4 ustawy z dnia 16 lipca 2004 r. Prawo te‐
lekomunikacyjne, z wnioskiem o udostępnienie danych osobowych ww. osób, a nad‐
to o dane użytkownika portalu (…) posługującego się nickiem (…), który – jak wska‐
zała pełnomocnik – umieścił zniesławiający Skarżącą komentarz odnoszący się do
publikacji zamieszczonej pod adresem: (…). Zakres żądania obejmował imiona, na‐
zwiska oraz numery IP komputerów wyżej wymienionych osób. Uzasadniając przed‐
miotowy wniosek pełnomocnik Skarżącej podniosła, iż kwestionowane wpisy doko‐
nane w sieci Internet naruszają dobra osobiste Skarżącej oraz osób jej najbliższych i
w związku z tym zamierza ona dochodzić swoich praw przed sądem – zarówno w
drodze postępowania karnego, jak i cywilnego.
3. W odpowiedzi na przedmiotowy wniosek, Spółka pismem z dnia 23 października
2013 r. zawiadomiła Skarżącą o odmowie udzielenia żądanych informacji. Jednocze‐
śnie Spółka oświadczyła, iż usunęła kwestionowane wypowiedzi użytkowników por‐
tali (…) oraz (…), przy czym uniemożliwienie dostępu do spornych komentarzy nie
spowodowało usunięcia danych osób je publikujących z serwerów Spółki.
4. Spółka w wyjaśnieniach złożonych przed Generalnym Inspektorem Ochrony Danych
Osobowych wskazała, iż cyt.: „umożliwianie użytkownikom Internetu zamieszczania

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

5.

Strona 3 z 11

wypowiedzi na stronach serwisów (…) oraz (…) stanowi usługę świadczoną drogą
elektroniczną w rozumieniu ustawy z dnia 18 lipca 2002 roku o świadczeniu usług
drogą elektroniczną. Wszelkie dane użytkowników zamieszczających wypowiedzi na
stronach powyższych serwisów przetwarzane są – w oparciu o przepisy przywołanej
ustawy (…) – w zbiorze danych osobowych o nazwie: U”. Uzasadniając odmowę udo‐
stępnienia Skarżącej żądanych przez nią danych Spółka wskazała, iż stanowiący
podstawę żądań wnioskodawczyni art. 159 ust. 2 pkt 4 Prawa telekomunikacyjnego
nie znajduje zastosowania w niniejszej sprawie, ponieważ nie jest ona ani operato‐
rem publicznej sieci telekomunikacyjnej, ani dostawcą publicznie dostępnych usług
telekomunikacyjnych w rozumieniu ww. ustawy. W ocenie Spółki, z uwagi na brzmie‐
nie art. 18 ust. 6 ustawy o świadczeniu usług drogą elektroniczną, może ona udo‐
stępnić dane jedynie organom państwa na potrzeby prowadzonych przez nie
postępowań. Jak podkreśliła Spółka, cyt.: „przyjmuje się iż skarga pokrzywdzonego
wniesiona do właściwych organów ścigania może być skierowana także przeciwko
anonimowemu sprawcy – w takiej sytuacji, zabezpieczenie dowodów może być połą‐
czone z poszukiwaniem dowodów oraz podejmowaniem przez policję czynności
zmierzających do wykrycia sprawców przestępstwa. Z powyższego wynika, że za‐
równo policja, jak sąd po wszczęciu postępowania sądowego dysponują instrumen‐
tami prawnymi pozwalającymi na przeprowadzenie określonych czynności dowodo‐
wych, mających na celu ustalenie danych osobowych oskarżonego. A. S.A. wielo‐
krotnie otrzymywała i realizowała żądania wydania danych pochodzących z sądów i
prokuratur z terenu całego kraju”. W związku z powyższym, w ocenie Spółki, wobec
opisanej wyżej możliwości uzyskania dostępu do danych za pośrednictwem odpo‐
wiednich organów, pozyskanie ich bezpośrednio od niej nie jest niezbędne dla wy‐
pełnienia prawnie usprawiedliwionych celów realizowanych przez odbiorcę danych,
o czym stanowi art. 23 ust. 1 pkt 5 ustawy z dnia 29 sierpnia 1997 r. o ochronie
danych osobowych. Ponadto Spółka podkreśliła, iż cyt.: „(…) wnioskodawczyni nie
wykazała w żaden wiarygodny sposób, iż pozyskanie danych użytkowników jest nie‐
zbędne dla wypełnienia prawnie usprawiedliwionych celów przez nią realizowanych.
Lakoniczne stwierdzenie, iż «uzyskanie powyższych danych umożliwi skierowanie
sprawy na drogę postępowania sądowego – karnego, jak i cywilnego» nie może być
bowiem uznane za wystarczające”. Spółka wyraziła także wątpliwość czy pozyskane
przez Skarżącą dane nie zostałyby w efekcie wykorzystane przez nią w innym niż
zadeklarowany przez nią cel, co mogłoby naruszyć prawa i wolności osób, których
one dotyczą. Ponadto Spółka wskazała, iż ważąc w niniejszej sprawie interesy Skar‐
żącej – jako osoby, która z uwagi na sprawowane funkcje pozostaje w sferze zainte‐
resowania społecznego i musi liczyć się z krytycznymi ocenami swoich działań –
oraz interesy użytkowników portalu, którzy oceny takie wyrażają, należy przyjąć, iż
to interesy osób, których dane mają zostać udostępnione zasługują na ochronę.
Spółka, jako administrator serwisów (…) oraz (…) przetwarza dane osobowe użyt‐
kowników posługujących się nickami: (…), (…), (…), (…), w zakresie numerów IP ich
komputerów, a nadto dane osobowe użytkownika o nicku (…), w zakresie numeru IP
komputera oraz imienia i nazwiska, podanych przez użytkownika podczas procesu

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 4 z 11

rejestracji konta. Spółka nie przetwarza natomiast żadnych danych osobowych doty‐
czących użytkownika posługującego się nickiem (…). Jak wyjaśniła Spółka, cyt.: „(…)
nie odnaleziono żadnych informacji dotyczących komentarza pod artykułem publiko‐
wanym na stronach serwisu (…) zamieszczonego przez użytkownika o nicku (…).
Być może zatem w zapisie danych identyfikujących komentarz nastąpił błąd”.
Po przeprowadzeniu w sprawie postępowania wyjaśniającego, Generalny Inspektor
Ochrony Danych Osobowych decyzją administracyjną z dnia 26 września 2014 r. (znak:
DOLiS/DEC-941/14/75500,75502) nakazał A. S.A. udostępnienie na rzecz Skarżącej da‐
nych osobowych użytkowników portalu (…), którzy umieścili komentarze odnoszące się
do publikacji zamieszczonej pod adresem: (…), pod nickami (…), (…), (…) oraz (…) w za‐
kresie numerów IP ich komputerów (pkt 1 sentencji), a nadto udostępnienie danych oso‐
bowych użytkownika portalu internetowego (…), który umieścił komentarz odnoszący się
do publikacji zamieszczonej pod adresem (…), działając pod nickiem (…), w zakresie nu‐
meru IP jego komputera oraz jego imienia i nazwiska (pkt 2 sentencji). W pozostałym za‐
kresie Generalny Inspektor umorzył postępowanie z wniosku Skarżącej. Decyzja została
doręczona Spółce w dniu 29 września 2014 r.
Dnia 14 października 2014 r. do Biura Generalnego Inspektora wpłynął (nadany w pla‐
cówce polskiego operatora pocztowego w dniu 10 października 2014 r. – a zatem złożony
w terminie) wniosek Spółki o ponowne rozpatrzenie sprawy rozstrzygniętej ww. decyzją i
uchylenie zaskarżonej decyzji w zakresie pkt 1 i 2 jej sentencji. Spółka podniosła w
uzasadnieniu wniosku, że organ „bezzasadnie pominął regulację ustawy o świadczeniu
usług drogą elektroniczną. Należy bowiem przyjąć, iż przywołana ustawa, przewidująca
dalej idącą ochronę danych osobowych użytkowników serwisów internetowych, tj. osób
fizycznych korzystających z usług świadczonych drogą elektroniczną, stanowi lex specia‐
lis w stosunku do przepisów ustawy o ochronie danych osobowych i powinna znaleźć w
niniejszej sprawie zastosowanie”. Spółka powołała również art. 16 i art. 18 ust. 6 i ust. 5
pkt 2 ustawy o świadczeniu usług drogą elektroniczną. Według Spółki ustawa ta „wpro‐
wadza w stosunku do udostępniania danych eksploatacyjnych [a za takie należy uznać
numer IP] odrębną regulację, a odpowiednie stosowanie ustawy o ochronie danych oso‐
bowych przewiduje wyłącznie w stosunku do przetwarzania danych osobowych, którą to
instytucję (art. 18 ust. 1) ustawa o świadczeniu usług drogą elektroniczną wyraźnie od‐
różnia od danych eksploatacyjnych (art. 18 ust. 5). Ustawa o świadczeniu usług drogą
elektroniczną (…) nie przewiduje zatem udzielania informacji o danych eksploatacyjnych
podmiotom innym niż organy państwa”. Wskazując na wyrok Wojewódzkiego Sądu Admi‐
nistracyjnego w Warszawie z dnia 25 października 2013 r. (sygn. akt II SA/Wa 605/13)
Spółka podniosła, że według art. 18 ust. 6 ww. ustawy „jedynym uprawnionym do uzy‐
skania danych eksploatacyjnych gromadzonych przez usługodawcę w rozumieniu ustawy
o świadczeniu usług drogą elektroniczną są organy państwa (…) gdyby wolą ustawodaw‐
cy było uprawnienie do pozyskania danych eksploatacyjnych innych podmiotów niż orga‐
ny państwa, zawarłby w ustawie wyraźną normę przewidującą takie uprawnienie”. We‐
dług Spółki ww. regulację uzupełniają art. 218, art. 236a i art. 488 k.p.k. Dodano, że sko‐
ro istnieje wyżej opisana możliwość uzyskania dostępu do danych za pośrednictwem od‐

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 5 z 11

powiednich organów, to nie jest spełniona przesłanka z art. 23 ust. 1 pkt 5 ustawy o
ochronie danych osobowych, tj. pozyskanie ww. danych bezpośrednio od Spółki nie jest
niezbędne dla wypełnienia prawnie usprawiedliwionych celów realizowanych przez Skar‐
żącą. Według Spółki, Generalny Inspektor Danych Osobowych niezasadnie uznał, że
„udostępnienie danych nie naruszy praw i wolności osób, których dane dotyczą (…) wo‐
bec braku w obecnym stanie prawnym instrumentów prawnych pozwalających na kon‐
trolę celu, w jakim osoba domagająca się wydawania danych w rzeczywistości dane te
wykorzysta, wydanie danych użytkowników internetowych forów dyskusyjnych w oparciu
o regulacje ustawy o ochronie danych osobowych stanowi szczególne zagrożenie dla
dóbr osoby, której dane zostają udostępnione i prowadzić może do naruszenia jej praw i
wolności. (…) Nie ma zatem gwarancji, że udostępnione dane osobowe zostaną wykorzy‐
stane wyłącznie w procesie sądowym, a kontrolę nad ich wykorzystaniem będzie
wykonywał sąd”. Nadto zdaniem Spółki, „Generalny Inspektor Ochrony Danych Osobo‐
wych niesłusznie przyjął, iż sama deklaracja wnioskodawczyni, co do pozyskania danych
użytkowników serwisu internetowego na potrzeby dochodzenia roszczeń na drodze sądo‐
wej przesądza o dopuszczalności przetwarzania danych osobowych na podstawie art. 23
ust. 1 pkt 5 ustawy o ochronie danych osobowych”.
Po powtórnym rozpatrzeniu zgromadzonego w sprawie materiału dowodowego, należało
zważyć, co następuje.
Z dniem wejścia w życie ustawy z 10 maja 2018 r. o ochronie danych osobowych (Dz. U.
2019 r., poz. 1781), zwanej dalej także: „u.o.d.o.”, tj. z dniem 25 maja 2018 r., Biuro Ge‐
neralnego Inspektora Ochrony Danych Osobowych stało się Urzędem Ochrony Danych
Osobowych. Postępowania prowadzone przez Generalnego Inspektora Ochrony Danych
Osobowych, wszczęte i niezakończone przed 25 maja 2018 r. prowadzone są przez Pre‐
zesa Urzędu Ochrony Danych Osobowych (zwanego dalej także: Prezesem UODO), na
podstawie ustawy z dnia 29 sierpnia 1997 r. o ochronie danych osobowych (Dz. U. z
2016 r., poz. 922 ze zm.), zwanej dalej także: „ustawą 1997”, zgodnie z zasadami okre‐
ślonymi w ustawie z dnia 14 czerwca 1960 r. Kodeks postępowania administracyjnego
(Dz. U. z 2020 r., poz. 256) Wszelkie czynności podejmowane przez Generalnego Inspek‐
tora Ochrony Danych Osobowych przed 25 maja 2018 r. pozostają skuteczne.
W dniu 25 maja 2018 r. rozpoczęto także stosowanie w krajowym porządku prawnym
przepisów rozporządzenia Parlamentu Europejskiego i Rady (UE) 2016/679 z dnia 27
kwietnia 2016 r. w sprawie ochrony osób fizycznych w związku z przetwarzaniem danych
osobowych i w sprawie swobodnego przepływu takich danych oraz uchylenia dyrektywy
95/46/WE (ogólne rozporządzenie o ochronie danych) (Dz. Urz. UE L 119 z 04.05.2016,
str. 1 oraz Dz. Urz. UE L 127 z 23.05.2018, str. 2), zwanego dalej: „Rozporządzeniem
2016/679”, którego przepisy regulują kwestie związane z przetwarzaniem danych osobo‐
wych osób fizycznych. Od tego dnia Prezes UODO zobowiązany jest stosować przepisy
ww. Rozporządzenia 2016/679 do wszystkich postępowań administracyjnych, które pro‐
wadzi. Prezes UODO wydając rozstrzygnięcie w danej sprawie uwzględnia bowiem stan
prawny obowiązujący w chwili wydawania tego rozstrzygnięcia.

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 6 z 11

W czasie, gdy miało miejsce zdarzenie opisane przez Skarżącą, obowiązywała ustawa z
dnia 29 sierpnia 1997 r. o ochronie danych osobowych. Ww. ustawa określała zasady po‐
stępowania przy przetwarzaniu danych osobowych oraz prawa osób fizycznych, których
dane są lub mogą być przetwarzane w zbiorach danych (art. 2 ust. 1 ustawy 1997). Prze‐
pisem o zasadniczym znaczeniu dla oceny legalności procesu przetwarzania danych oso‐
bowych był art. 23 tegoż aktu prawnego. Zgodnie z art. 23 ust. 1 pkt 5 ustawy 1997,
przetwarzanie danych było dopuszczalne, gdy było to niezbędne dla wypełnienia praw‐
nie usprawiedliwionych celów realizowanych przez administratorów danych albo odbior‐
ców danych, a przetwarzanie nie naruszało praw i wolności osoby, której dane dotyczą.
Wyżej wskazaną przesłankę legitymizującą przetwarzanie danych osobowych (stanowią‐
cą odpowiednik uchylonego art. 23 ust. 1 pkt 5 ustawy 1997) stanowi obecnie art. 6 ust.
1 lit. f) Rozporządzenia 2016/679. Zgodnie z tym przepisem, przetwarzanie jest zgodne z
prawem wyłącznie w przypadkach, gdy jest ono niezbędne do celów wynikających z
prawnie uzasadnionych interesów realizowanych przez administratora lub przez stronę
trzecią, z wyjątkiem sytuacji, w których nadrzędny charakter wobec tych interesów mają
interesy lub podstawowe prawa i wolności osoby, której dane dotyczą, wymagające
ochrony danych osobowych, w szczególności gdy osoba, której dane dotyczą, jest dziec‐
kiem.
Jak wykazało przeprowadzone postępowanie administracyjne, Skarżąca ma podstawy do
uzyskania danych osobowych użytkowników portalu (…) o nickach: (…), (…), (…) oraz
(…) w zakresie numerów IP ich komputerów, a nadto użytkownika portalu (…) o nicku
(…) w zakresie numeru IP jego komputera oraz imienia i nazwiska – którzy to zamieścili
w ww. serwisach internetowych wpisy będące przedmiotem skargi inicjującej niniejsze
postepowanie. Odnosząc się do meritum sprawy należy wskazać bowiem, że rozstrzy‐
gnięcie zawarte w zaskarżonej decyzji z dnia 26 września 2014 r. (znak: DOLiS/
DEC-941/14/75500,75502) jest prawidłowe, zaś argumenty podniesione przez Spółkę we
wniosku o ponowne rozpatrzenie sprawy nie uzasadniają konieczności zmiany tej decyzji.
We wniosku Spółki o ponowne rozpatrzenie sprawy podniesiono przede wszystkim zarzut
pominięcia w zaskarżonej decyzji przepisów ustawy z dnia 18 lipca 2002 r. o świadczeniu
usług drogą elektroniczną, która według Spółki stanowi lex specialis w stosunku do prze‐
pisów ustawy o ochronie danych osobowych i powinna znaleźć w niniejszej sprawie za‐
stosowanie. W ocenie Prezesa UODO nie sposób jest jednak zgodzić się z tak postawioną
tezą.
Jak wskazano w zaskarżonej decyzji – przy czym Prezes Urzędu Ochrony Danych Osobo‐
wych stanowisko to w pełni podtrzymuje – organ nadzorczy nie podziela poglądu Spółki,
jakoby kierowany do podmiotu świadczącego usługi drogą elektroniczną wniosek o udo‐
stępnienie danych osobowych użytkownika tych usług (w niniejszej sprawie użytkowni‐
ków portali internetowych (…) oraz (…)), pochodzący od podmiotów innych niż organy
państwa i uzasadniony względami innymi niż potrzeby prowadzonych przez nie postępo‐
wań (a zatem też wniosek Skarżącej), nie mógł zostać uwzględniony z uwagi na brzmie‐
nie art. 18 ust. 6 ustawy o świadczeniu usług drogą elektroniczną (Dz. U. z 2020 r., poz.

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 7 z 11

344). O ile bowiem powyższy przepis istotnie kształtuje po stronie usługodawcy świad‐
czącego usługi drogą elektroniczną obowiązek udostępnienia danych osobowych osób
korzystających z tych usług (w tym danych eksploatacyjnych, do których zalicza się nu‐
mer IP komputera) organom państwa, na potrzeby prowadzonych przez nie postępowań,
o tyle stwierdzić należy, że regulacja ta ma charakter wyłącznie deklaratoryjny wobec
uprawnień tych organów określonych szczegółowo w innych przepisach prawa. W ocenie
Prezesa UODO, z brzmienia art. 18 ust. 6 ustawy o świadczeniu usług drogą elektronicz‐
ną nie wynika niedopuszczalność udostępniania podmiotom innym niż organy państwa
informacji, o których mowa w ust. 1-5 tego przepisu w szczególności, że nie zawiera on
takiego zakazu, jak również nie wskazuje na wyłączną kompetencję organów państwa w
powyższym zakresie. Zdaniem Prezesa UODO, przyjęcie przeciwnego założenia prowa‐
dziłoby do nieuzasadnionej obrony osób naruszających w wirtualnej przestrzeni publicz‐
nej prawa innych przed konsekwencjami ich działalności i uniemożliwiałoby skuteczną
obronę podmiotów pokrzywdzonych publikowanymi w Internecie obraźliwymi treściami.
Podobne stanowisko zajął Wojewódzki Sąd Administracyjny w Warszawie, który w wyroku
z dnia 27 listopada 2015 r. (sygn. II SA/Wa 1036/15) stwierdził, że z art. 18 ust. 6 ustawy
o świadczeniu usług drogą elektroniczną „nie wynika reguła wyłączenia osób fizycznych
z grona potencjalnych odbiorców spornej informacji. Ze sformułowania »usługodawca
udziela informacji organom państwa« nie sposób skutecznie wywieść, aby wolą ustawo‐
dawcy było ograniczenie kręgu beneficjentów tego unormowania jedynie do organów
państwa. Ustawodawca konstruując omawiany przepis nie użył bowiem słów »wyłącznie«
czy »jedynie«. Ten zaś brak sprawia, że nie zachodzi podstawa do uznania, że przepis
art. 18 ust. 6 ustawy o świadczeniu usług drogą elektroniczną zawiera zamknięty katalog
osób uprawnionych do dostępu do spornej informacji”.
Podkreślenia ponadto wymaga, że powołany we wniosku Spółki o ponowne rozpatrzenie
sprawy wyrok Wojewódzkiego Sądu Administracyjnego w Warszawie z dnia 25
października 2013 r. (sygn. II SA/Wa 605/13), mający potwierdzać słuszność argumenta‐
cji Spółki, został uchylony przez Naczelny Sąd Administracyjny wyrokiem z dnia 10
listopada 2015 r. (sygn. I OSK 685/14). NSA uznał, że: „należy przyznać rację skarżące‐
mu kasacyjnie [GIODO] twierdzącemu, że wadliwe jest przyjęcie, jakoby jedynie organy
państwa były uprawnione do uzyskania spornych w sprawie danych. Jakkolwiek słusznie
powiada Sąd meriti, że dalej idąca ochrona niż przewidziana przepisami ustawy o ochro‐
nie danych osobowych jest uregulowana w przepisach ustawy o świadczeniu usług drogą
elektroniczną, to jednak ochrona przyznana przez przepisy ustawy o świadczeniu usług
drogą elektroniczną, a więc tzw. tajemnica telekomunikacyjna, nie sięga takich działań w
sieci, które naruszają obowiązujący porządek prawny. Umożliwienie zatem podejmowa‐
nia czynności prawnych zmierzających do naprawy tej sytuacji, w tym też ścigania, i to
nie tylko z urzędu, ale i w drodze prywatnego aktu oskarżenia, czy domaganie się ochro‐
ny dóbr osobistych na drodze cywilnej, jest działaniem w granicach prawa, pozwalają‐
cym na zwolnienie z tej ochrony. Przepis art. 18 ust. 6 ustawy z dnia 18 lipca 2002 r. o
świadczeniu usług drogą elektroniczną, stanowiący literalnie o obowiązku usługodawcy
udzielania informacji o danych tamże określonych organom państwa na potrzeby prowa‐

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 8 z 11

dzonych przez nie postępowań, należy interpretować jako dopuszczający przetwarzanie
danych osobowych przez wszystkie podmioty, gdy jest to niezbędne dla zrealizowania
ich uprawnienia lub spełnienia obowiązku wynikającego z przepisu prawa. Nie został on
zawężony do organów państwa, skoro nie posłużono się zwrotem "wyłącznie", a istnieje
potrzeba poszerzenia zakresu podmiotowego tego przepisu. Uprawnienia te czy obo‐
wiązki mogą wynikać z przepisów z zakresu prawa karnego czy cywilnego oraz procedu‐
ry obowiązującej w tym zakresie (p. art. 2 § 1 pkt 1 k.p.k. lub art. 126 § 1 pkt 1 k.p.c.).
Zatem trzeba opowiedzieć się za tezą, wedle której nie tylko organy państwa, ale i inne
podmioty, są w tej materii uprawnione”.
Powyższe stanowisko judykatury jednoznacznie przesądza o tym, iż istnienie omawiane‐
go art. 18 ust. 6 ustawy o świadczeniu usług drogą elektroniczną w żadnym razie nie wy‐
klucza przetwarzania danych osobowych użytkowników usług świadczonych drogą elek‐
troniczną przez osoby fizyczne w sytuacji, gdy spełnione zostaną określone przepisami o
ochronie danych osobowych przesłanki legitymizujące przetwarzanie tych danych.
Uwzględniając okoliczności niniejszej sprawy należy stwierdzić, iż przesłankę taką w da‐
cie złożenia skargi, jak i wniosku o ponowne rozpatrzenie sprawy sankcjonował art. 23
ust. 1 pkt 5 ustawy 1997, obecnie zaś – tj. po wejściu w życie przepisów Rozporządzenia
2016/679 – stanowi o niej art. 6 ust. 1 lit. f) tegoż aktu prawnego. Należy uznać bowiem,
że przetwarzanie przez Skarżącą danych osobowych wskazanych przez nią enumeratyw‐
nie użytkowników portali internetowych (…) oraz (…) jest zgodne z prawem, gdyż jest
ono niezbędne do celów wynikających z prawnie uzasadnionych interesów Skarżącej (w
analizowanym przypadku za prawnie uzasadniony interes należy uznać dochodzenie
przez Skarżącą roszczeń przeciwko osobom podejrzanym o naruszenie jej dobrego imie‐
nia i czci w sieci Internet). Jednocześnie, dokonana przez Prezesa UODO ocena proporcjo‐
nalności środków i celów oraz równowagi pomiędzy ochroną różnych dóbr: wolności wy‐
powiedzi i prawa do ochrony dóbr osobistych prowadzi do wniosku, że interesy lub pod‐
stawowe prawa i wolności osób, których dane dotyczą – a do których odnosi się żądanie
Skarżącej – nie mają charakteru nadrzędnego nad jej interesami i prawami. O ile bowiem
każdej osobie fizycznej przysługuje ochrona prawna jej danych osobowych oraz ochrona
prawa do prywatności, to jednak osoby publikujące treści obraźliwe w ogólnodostępnej
przestrzeni publicznej, jaką jest Internet, muszą mieć świadomość tego, iż nie mogą nad‐
używać swoich praw kosztem prawa innych. Udostępnienia na rzecz Skarżącej danych
osób ingerujących w sferę jej prywatności nie należy utożsamiać jednak z ograniczeniem
zasady wolności słowa. Przeciwnie, pamiętać należy, że wolność wyrażania swoich po‐
glądów związana jest z ponoszeniem za poglądy te odpowiedzialności. Każda osoba wy‐
powiadająca się publicznie, musi mieć świadomość co do ewentualnych konsekwencji
swoich wypowiedzi, które naruszają podstawowe i ustawowo chronione prawa bądź wol‐
ności innych podmiotów. Nieuzasadnione niczym jest natomiast twierdzenie, że wypo‐
wiadający się anonimowo w sieci użytkownicy portali internetowych, posługujący się
pseudonimami wyłączającymi możliwość łatwej ich identyfikacji, mają podlegać szcze‐
gólnej ochronie i to ich dane osobowe są dobrem, które ustawodawca miał zamiar chro‐
nić w pierwszej kolejności, w sytuacji gdy publikowane przez nich treści godzą w prawa

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 9 z 11

innych. Bez znaczenia w tym kontekście jest okoliczność, że Skarżąca piastowała wysoko
eksponowane stanowisko, przez co – zdaniem Spółki – powinna ona była liczyć się z kry‐
tyką jej działań ze strony opinii publicznej. Zważyć bowiem należy na istnienie dopusz‐
czalnych granic tejże krytyki, których przekroczenie może skutkować wytoczeniem po‐
wództwa cywilnego, a nawet wniesieniem prywatnego aktu oskarżenia przeciwko oso‐
bom zniesławiającym. Właściwym do dokonania oceny tego czy w sprawie niniejszej fak‐
tycznie doszło do przekroczenia granic wolności słowa jest jednak właściwy rzeczowo
sąd, nie zaś Prezes UODO.
Zdaniem Prezesa UODO niezasadne są – wyrażone we wniosku o ponowne rozpatrzenie
sprawy – obawy Spółki odnośnie zagrożenia dla dóbr osób, których danych dotyczy żą‐
danie Skarżącej, wynikającego według Spółki z braku instrumentów prawnych pozwalają‐
cych na kontrolę celu, w jakim domagający się udostępnienia danych w rzeczywistości je
wykorzysta. Wskazać należy, że w chwilą pozyskania żądanych danych osobowych, Skar‐
żąca stanie się ich administratorem, w związku z czym przetwarzanie przez nią tych da‐
nych będzie podlegało regułom wyznaczonym przez przepisy prawa, w szczególności zaś
art. 5 ust. 1 lit. b) Rozporządzenia 2016/679, traktujący o zasadzie celowości, zgodnie z
którą na administratorze spoczywa obowiązek niepoddawania zebranych danych dalsze‐
mu przetwarzaniu niezgodnemu z celami zebrania (uprzednio kwestię tę regulował art.
26 ust. 1 pkt 2 ustawy 1997). Kontrola zgodności przetwarzania tych danych z przepisa‐
mi o ochronie danych osobowych będzie przy tym należała do kompetencji Prezesa
UODO.
Należy pamiętać, że dobra osobiste podlegają ochronie cywilnej (art. 23 i art. 24 § 1 Ko‐
deksu cywilnego) i karnej (art. 212 § 1 Kodeksu karnego). W celu dochodzenia odpowied‐
nich roszczeń konieczne jest dysponowanie danymi osobowymi osób, które są potencjal‐
nymi sprawcami naruszeń. Zdaniem Prezesa UODO, w sprawie niniejszej brak jest pod‐
staw do przyjęcia, że Skarżąca wykorzysta żądane dane osobowe w celach innych niż
wystąpienie z prywatnym aktem oskarżenia bądź powództwem o ochronę dóbr osobi‐
stych. Z materiału dowodowego sprawy bezspornie wynika, że Skarżąca pisemnie zwró‐
ciła się do Spółki o udostępnienie danych osobowych użytkowników administrowanych
przez nią portali internetowych o nickach: (…), (…), (…), (…) oraz (…) i dopiero bezsku‐
teczność tych działań – wobec odmownej odpowiedzi Spółki – legła u podstaw skierowa‐
nia wniosku do organu nadzorczego o nakazanie Spółce udostępnienia danych osobo‐
wych osób, które umieściły w Internecie kwestionowane przez Skarżącą wpisy. Konse‐
kwencja, ale też rozwaga w działaniu Skarżącej prowadzi do wniosku, iż uzyskane od
Spółki dane osobowe wykorzysta ona wyłącznie w celach deklarowanych w niniejszym
postępowaniu. Wobec powyższego stwierdzić należy, że okoliczności faktyczne i prawne
sprawy wyłączają możliwość powołania się w analizowanym przypadku na przeszkodę
udostępnienia danych wymienioną w art. 23 ust. 1 pkt 5 in fine ustawy 1997 (obecnie –
art. 6 ust. 1 lit c) Rozporządzenia 216/679), tj. jeżeli miałoby to spowodować naruszenie
praw i wolności osób, których dane dotyczą. Podkreślenia wymaga raz jeszcze, że prawo
do prywatności nie ma charakteru absolutnego, a jego ochrona nie może odbywać się
kosztem braku poszanowania praw innych osób.

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 10 z 11

Nie sposób się również zgodzić z twierdzeniami Spółki, jakoby niewystarczającą dla
uznania zasadności żądań Skarżącej była jej deklaracja, co do zamiaru pozyskania da‐
nych użytkowników portali internetowych na potrzeby dochodzenia roszczeń na drodze
postępowania sądowego. Jakkolwiek bowiem w dacie złożenia skargi inicjującej niniejsze
postępowanie Skarżąca nie wystąpiła do sądu z pozwem cywilnym, ani też prywatnym
aktem oskarżenia (nie wskazuje na to przynajmniej zgromadzony w toku postępowania
materiał dowodowy), stwierdzić należy, iż działanie takowe było znacznie utrudnione z
uwagi na brak dysponowania przez Skarżącą jakimikolwiek bliższymi danymi, które ze‐
zwoliłyby na jednoznaczną identyfikację osób, przeciwko którym chciałaby ona kierować
swoje roszczenia. Tymczasem przepisy regulujące procedurę cywilną oraz procedurę kar‐
ną stawiają przed Skarżącą, jako osobą, która chciałaby skorzystać z przysługujących jej
środków ochrony prawnej przed sądem, obowiązek zindywidualizowania autorów kwe‐
stionowanych wpisów – a to wobec wymogów formalnych, jakie krajowe ustawodawstwo
stawia każdemu pismu procesowemu inicjującemu postępowanie w sprawie bądź to na‐
ruszenia dóbr osobistych, bądź to pomówienia. Obszerne rozważania w tym zakresie Pre‐
zes UODO poczynił w zaskarżonej przez Spółkę decyzji z dnia 26 września 2014 r. (znak:
DOLiS/DEC-941/14/75500,75502), stąd – wobec aktualności podnoszonych tamże argu‐
mentów – należy uznać, że brak jest potrzeby ich powtórnego przytaczania w niniejszym
rozstrzygnięciu.
Wskazać niemniej należy, na istotne w tym kontekście stanowisko, jakie w wyroku z dnia
10 listopada 2015 r. (sygn. I OSK 1173/14) zajął Naczelny Sąd Administracyjny uznając
„za zbyt daleko idący pogląd (…), że wykazanie przez jednostkę wnioskującą o dane
usprawiedliwionego celu posiadania danych internautów może nastąpić dopiero po zaini‐
cjowaniu przez nią postępowania sądowego. Jakkolwiek wszczęcie takiego procesu (zło‐
żenie pozwu) istotnie może być jedną z ważniejszych okoliczności przemawiających za
realnością inicjowania drogi sądowej, to nie w każdym stanie faktycznym jest elemen‐
tem niezbędnym dla zastosowania art. 18 ust. 1 pkt 2 w związku z art. 23 ust. 1 pkt 5
u.o.d.o. Ograniczenia takiego nie wprowadzają przepisy prawa. Organ może ocenić real‐
ność żądania udostępnienia danych osobowych na potrzeby postępowania sądowego sa‐
modzielnie także w oparciu o inne dowody (art. 75 § 1 k.p.a.); istotne jest, aby organ
ustalił, że udostępnienie danych osobowych nie będzie stanowić celu samego w sobie
dla jednostki o nie wnioskującej, lecz posłużą one dla realizacji przez tę jednostkę
przysługującego jej prawa do sądu.”
Zdaniem Prezesa UODO, z akt postępowania nie wynika żaden inny cel pozyskania wnio‐
skowanych danych, aniżeli wykorzystanie ich przez Skarżącą do obrony jej czci, godno‐
ści, wizerunku czy dobrego imienia, stąd żądanie Skarżącej należało uznać za uzasadnio‐
ne.
Po dokonaniu powtórnej analizy materiału dowodowego zebranego w sprawie Prezes
Urzędu Ochrony Danych Osobowych podtrzymuje stanowisko wyrażone w zaskarżonej
decyzji administracyjnej z dnia 26 września 2014 r. (znak: DOLiS/
DEC-941/14/75500,75502), zgodnie z którym Spółka bezpodstawnie odmówiła Skarżącej

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

Decyzja ZKE.440.8.2019

Strona 11 z 11

udostępnienia wnioskowanych danych osobowych autorów kwestionowanych wpisów,
określonych w skardze do organu, uniemożliwiając jej tym samym podjęcie dalszych
działań służących takiej identyfikacji ww. autorów, która pozwoli na skuteczne zainicjo‐
wanie przeciwko nim dopuszczalnych przepisami prawa postępowań sądowych. Mając na
uwadze okoliczności przedmiotowej sprawy, a także treść art. 18 ust. 1 pkt 2 ustawy
1997, w myśl którego w przypadku naruszenia przepisów o ochronie danych osobowych
Prezes Urzędu Ochrony Danych Osobowych z urzędu lub na wniosek osoby zaintereso‐
wanej, w drodze decyzji administracyjnej, nakazuje udostępnienie wnioskowanych da‐
nych osobowych, organ nadzorczy upoważniony był do nakazania Spółce udostępnienia
na rzecz Skarżącej danych osobowych autorów kwestionowanych wpisów w zakresie, w
jakim Spółka tymi danymi dysponuje, tj. danych osobowych użytkowników portalu (…) o
nickach: (…), (…), (…) oraz (…) w zakresie numerów IP ich komputerów, a nadto użyt‐
kownika portalu internetowego (…) o nicku (…), w zakresie numeru IP jego komputera
oraz imienia i nazwiska. Z tego tez względu zaskarżona decyzję należało utrzymać w
mocy.
Z uwagi na powyższe Prezes Urzędu Ochrony Danych Osobowych rozstrzygnął jak w sen‐
tencji.

https://uodo.neurodoc.pl/document/urn:ndoc:gov:pl:uodo:2019:zke_440_8/content

2025-09-03 13:50

