Warszawa, 7 sierpnia 2025
NIEPRAWOMOCNA

Decyzja
DKN.5131.10.2025

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572 ze zm.) w związku z art. 7 i art. 60 ustawy z
dnia 10 maja 2018 r. o ochronie danych osobowych (Dz. U. z 2019 r. poz. 1781) oraz art.
57 ust. 1 lit. a) i lit. h), art. 58 ust. 2 lit. b) i lit. d) w związku z art. 5 ust. 1 lit. a), art. 6
ust. 1 oraz art. 9 ust. 1 rozporządzenia Parlamentu Europejskiego i Rady UE 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenia o ochronie danych) (Dz. Urz. UE L 119 z
04.05.2016, str. 1 Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35), dalej: rozporządzenie 2016/679,
po przeprowadzeniu wszczętego z urzędu postępowania administracyjnego w sprawie
naruszenia przez Komitet Wyborczy Kandydata na Prezydenta Rzeczypospolitej Polskiej
C. D. ((…), (…)-(…) Z.) przepisów o ochronie danych osobowych, Prezes Urzędu Ochrony
Danych Osobowych:
stwierdzając naruszenie przez Komitet Wyborczy Kandydata na Prezydenta Rzeczypo‐
spolitej Polskiej C. D. ((…), (…)-(…) Z.) przepisów:
a) art. 6 ust. 1 rozporządzenia 2016/679, polegające na niezgodnym z prawem prze‐
twarzaniu danych osobowych osoby fizycznej niepełniącej funkcji publicznych w po‐
staci imienia, nazwiska, adresu pobytu, informacji o charakterze finansowym i ro‐
dzinnym (w tym (…)) poprzez upublicznienie ww. informacji w filmie i
opublikowanym 12 maja 2025 r. na kanale „Y.”, dostępnym na platformie społeczno‐
ściowej U.,
b) art. 9 ust. 1 rozporządzenia 2016/679, polegające na niezgodnym z prawem prze‐
twarzaniu danych osobowych osoby niepełniącej funkcji publicznej w postaci danych
dotyczących zdrowia ww. osoby (w tym informacji o (…)) poprzez upublicznienie ww.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 2 z 24

informacji w filmie opublikowanym 12 maja 2025 r. na kanale „Y.” dostępnym na
platformie społecznościowej U.,
co skutkowało naruszeniem zasady zgodności z prawem, rzetelności i przejrzystości,
określonej w art. 5 ust. 1 lit. a) rozporządzenia 2016/679,
1. Udziela Komitetowi Wyborczemu Kandydata na Prezydenta Rzeczypospolitej
Polskiej C. D. upomnienia.
2. Nakazuje Komitetowi Wyborczemu Kandydata na Prezydenta Rzeczypospolitej
Polskiej C. D. dostosowanie operacji przetwarzania danych osobowych do prze‐
pisów rozporządzenia 2016/679 poprzez zaprzestanie udostępniania danych
osobowych Pana H. K., tj. imienia, nazwiska, adresu pobytu, informacji o charak‐
terze finansowym i rodzinnym, problemach natury prawnej oraz danych
dotyczących zdrowia, w materiale wideo zatytułowanym „(…).”, dostępnym na
kanale „Y.” na platformie społecznościowej U., opublikowanym 12 maja 2025 r.,
w terminie 7 dni od dnia doręczenia niniejszej decyzji.

Uzasadnienie
W dniu 12 maja 2025 r. na kanale „Y.” prowadzonym na platformie społecznościowej U.
przez Komitet Wyborczy Kandydata na Prezydenta Rzeczypospolitej Polskiej C. D. (dalej
także: Administrator, Komitet Wyborczy) opublikowany został film zatytułowany „(…)”[1].
Ww. film stanowił odpowiedź Pana C. D. - kandydata na Prezydenta Rzeczypospolitej Pol‐
skiej - na doniesienia medialne pojawiające się w przestrzeni publicznej dotyczące jego
relacji z Panem H. K. oraz nabycia przez Pana C. D. wraz z małżonką mieszkania
pozostającego własnością Pana H. K.
W materiale wideo znalazły się informacje dotyczące życia Pana H. K., tj. cyt.: „(…)”.
Ponadto, Pan C. D. w swojej wypowiedzi ujawnił treść listów kierowanych do niego przez
Pana H. K., które bezpośrednio wskazują na informacje dotyczące czynów zabronionych,
oraz informacje dotyczące zdrowia, tj. cyt.: „(…)” oraz „(…)”.
W związku z powyższym, 16 maja 2025 r. Prezes Urzędu Ochrony Danych Osobowych
(dalej także: „Prezes UODO” lub „organ nadzorczy”) zwrócił się do Administratora w celu
ustalenia, na jakiej podstawie prawnej oraz w jakim celu w filmie opublikowanym na
platformie U. ujawnione zostały ww. dane osobowe oraz o wykazanie niezbędności ujaw‐
nienia ww. danych osobowych ze względu na cel, którego osiągnięciu działanie to miało
służyć. Pismem z dnia 29 maja 2025 r. Administrator udzielił obszernych wyjaśnień na
postawione mu pytania.
Prezes UODO przeprowadził czynności wyjaśniające, a następnie 18 czerwca 2025 r. wsz‐
czął z urzędu postępowanie administracyjne w zakresie możliwości naruszenia przez Ko‐
mitet Wyborczy Kandydata na Prezydenta Rzeczypospolitej Polskiej C. D., jako admini‐

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 3 z 24

stratora danych, obowiązków wynikających z art. 5 ust. 1 lit. a), art. 6 ust. 1 oraz art. 9
ust. 1 rozporządzenia 2016/679, w związku z ujawnieniem bez podstawy prawnej danych
osobowych osoby niepełniącej funkcji publicznych w ramach materiału wideo
opublikowanego na platformie U..
14 lipca 2025 r. do tut. Urzędu wpłynęło pismo Administratora z 9 lipca 2025 r., będące
stanowiskiem strony w toku postępowania oraz zawierające wnioski dowodowe Komitetu
Wyborczego. Niniejszym pismem Komitet Wyborczy wniósł o umorzenie podstępowania
w całości oraz przeprowadzenia dowodów w postaci:
a) oględzin strony internetowej (…) i wszystkich opublikowanych na niej informacji oraz
materiałów wideo, materiałów typu „shorts” oraz zachowanych transmisji na żywo,
w celu stwierdzenia faktu, iż kanał „Y.” periodycznie publikował i publikuje materiały
o charakterze informacyjnym, dotyczącym działalności C. D. w kampanii wyborczej,
b)

c)

jako „materiałów prasowych” w rozumieniu ustawy Prawo prasowe[2];
decyzji GIODO z 25 lipca 2013 r., sygn. (…), dla stwierdzenia faktu, że w orzecznic‐
twie organu ochrony danych osobowych działalność prasowa rozumiana jest w sze‐
roki sposób, w tym obejmujący m.in. miesięczniki wydawane przez urzędy miasta,
co ma istotne znaczenie z punktu widzenia realizacji zasady zaufania do organów
państwowych;
załączonych do pisma dokumentów, tj.:
–
wydruku artykułu https://(…);
–
wydruków z portalu (…);
–
wydruku artykułu https://(…);
–
wydruku artykułu https://(…);
–
wydruku artykułu https://(…);
–
wydruku artykułu https://(…);
–
wydruku artykułu https://(…);
–
wydruku artykułu https://(…);
–
wydruku artykułu https://(…).
Ponadto Administrator, w przypadku uznania przedstawionej argumentacji i załączo‐
nych materiałów prasowych oraz informacji notoryjnych (powszechnie znanych) za
niewystarczające w kontekście udowodnienia konieczności ochrony żywotnych inte‐
resów C. D., na podstawie art. 84 § 1 KPA, wniósł o przeprowadzenie dowodu z opinii
biegłego ds. badania opinii publicznej i interakcji w mediach i mediach
społecznościowych, celem weryfikacji:
a) liczby interakcji społecznych - artykułów medialnych, wpisów w mediach spo‐
łecznościowych, wzmianek, w tym na portalu (…), w okresie od publikacji pierw‐
szych materiałów dotyczących nabycia przez C. D. kawalerki od H. K. do 12
maja 2025 r.;
b) charakteru w/w interakcji społecznych - w szczególności, czy miały pozytywny,
neutralny, czy negatywny wydźwięk w kontekście oceny postępowania C. D.;
jak również, na podstawie art. 76a §1 KPA, wniósł o załączenie do akt niniejszej
sprawy wszelkich wezwań o udzielenie wyjaśnień, udzielonych odpowiedzi oraz

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 4 z 24

akt wszczętych lub zakończonych postępowań administracyjnych przez Prezesa
UODO, dotyczących przetwarzania danych osobowych H. K.
W uzasadnieniu ww. pisma Administrator wskazał, iż w jego ocenie postępowanie jest
bezzasadne i powinno zostać umorzone z dwóch, niezależnych od siebie względów:
a) po pierwsze, w ocenie Administratora, kanał „Y.” powinien zostać zakwalifikowany
jako realizujący działalność (…), co oznacza, iż publikowane na nim materiały stano‐
wią „materiały prasowe” w rozumieniu ustawy Prawo prasowe, które podlegają wy‐
łączeniu z zakresu stosowania zarzucanych w zawiadomieniu Prezesa UODO przepi‐
sów rozporządzenia 2016/679. Ponadto Administrator wskazał na obowiązek szero‐
kiej wykładni przepisów ustawy Prawo prasowe, zwłaszcza w kontekście zwolnienia
przewidzianego w art. 83 rozporządzenia 2016/679 i motywu 153 tegoż rozporzą‐
dzenia, które wspierane są przez obowiązek rozstrzygania wątpliwości na korzyść
strony (art. 7a i art. 81 a KPA). Administrator wskazał także, że „Przyjęcie, że koncer‐
ny medialne korzystające z olbrzymich zasięgów mogą w sposób bezwzględnie do‐
wolny na gruncie regulacji ochrony danych osobowych ingerować w prywatność H.
(…), a C. D. nie ma prawa przedstawić własnego stanowiska realizując prawo do
obrony dobrego imienia stanowi rażące naruszenie art. 2, 30, 32 ust. 3, 32, 54 ust. 1
Konstytucji RP, art. 10 Konwencji o ochronie praw człowieka i podstawowych wolno‐
ści, art. 11 Karty praw podstawowych Unii Europejskiej. W konsekwencji powyższego
organ jest zobligowany do dokonania prokonstytucyjnej wykładni art. 2 ust. 1 usta‐
wy o ochronie danych osobowych w zw. z art. 7 ustawy Prawo prasowe w kontekście
w/w okoliczności”,
b) po drugie, Administrator podkreślił, że „(…) nawet jeśli działalność kanału «Y.» nie
zostałaby przez organ zakwalifikowana jako działalność prasowa, to materiał z 12
maja 2025 roku miał charakter legalny na gruncie regulacji RODO, albowiem C. D.
zmuszony był do ochrony swoich żywotnych interesów oraz realizacji prawnie uza‐
sadnionego interesu, które wyrażały się w obronie koniecznej swojego dobrego imie‐
nia w trakcie trwającej kampanii wyborczej, wobec niespotykanej skali negatywnych
interakcji i ataków medialnych skierowanych wobec jego osoby. Zakres przedstawio‐
nych informacji, co szeroko omówiono w niniejszym piśmie, miał charakter minimal‐
ny i niezbędny do rzetelnego i transparentnego wyjaśnienia relacji C. D. z H. (…)”.
Komitet Wyborczy zaznaczył, że „Nie można C. D. zabierać prawa do obrony i pre‐
zentacji własnego stanowiska polemicznego w ramach trwającej debaty publicznej
w trakcie kampanii prezydenckiej”. Administrator wskazał również, iż „Przyjęcie, że
działanie C. D. nie mieściło się w granicach określonych w art. 5 i 6 RODO prowadzi
do wniosku, że przepisy te w zakresie, w jakim uniemożliwiają podjęcia skutecznej
obrony dobrego imienia w debacie publicznej przez kandydata na Prezydenta RP, w
czasie trwającej kampanii prezydenckiej, są rażąco niezgodne z art. 2, 30, 31 ust. 3,
32, 54 ust. 1 Konstytucji RP, art. 10 Konwencji o ochronie praw człowieka i podsta‐
wowych wolności, art. 11 Karty praw podstawowych Unii Europejskiej, a także w dra‐
styczny sposób ograniczają możliwość uczciwego prowadzenia procesu wyborczego
na najwyższe stanowiska państwowe, a przez to są nie do pogodzenia z zasadami

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 5 z 24

Konstytucji RP i zasadą ochrony godności ludzkiej oraz demokracji przedstawiciel‐
skiej, o których mowa w art. 2 ust. 1 i 10 ust. 1 Traktatu o Unii Europejskiej”. W dal‐
szej części pisma Administrator rozwinął także swoje stanowisko przedstawione
wcześniej w piśmie z 29 maja 2025 r.

Prezes UODO, w wyniku przeprowadzonego postępowa‐
nia wyjaśniającego oraz administracyjnego, ustalił
następujący stan faktyczny.
Kanał na portalu U. „Y.” stanowi element prowadzonej przez Komitet Wyborczy Kandyda‐
ta na Prezydenta C. D. kampanii wyborczej. Na kanale prezentowane są filmy dotyczące
prowadzonych spotkań z wyborcami, w tym konferencji prasowych.
W opublikowanym na kanale „Y.” materiale ujawnione zostały dane osobowe osoby fi‐
zycznej, niepełniącej funkcji publicznych, w postaci jej imienia, nazwiska, adresu pobytu,
sytuacji ściśle osobistej w aspekcie finansowym i rodzinnym (w tym korzystaniu ze
świadczeń (…), informacji o byciu podopiecznym Miejskiego Ośrodka Pomocy Społecznej,
domniemanym zagrożeniu bezdomnością oraz długotrwałym braku kontaktu z rodziną, w
tym dziećmi) oraz problemach natury prawnej (w tym przebywaniu w areszcie śled‐
czym), a także dane dotyczące zdrowia (w tym informacja o (…)).
W korespondencji kierowanej do tut. Urzędu Administrator wskazywał, że „(…) moje
działanie miało określone podstawy prawne. Zarówno w świetle art. 6 RODO, jak i art. 9
ust. 2 RODO, podstawą legalizującą przetwarzanie danych osobowych jest konieczność
«ochrony żywotnych interesów osoby, której dane dotyczą, lub innej osoby fizycznej»”.
Administrator wskazał także, iż „(…) w zakresie «zwykłych» danych osobowych nie może
budzić wątpliwości, iż prawo do realizowania obrony w debacie publicznej w warunkach
opisanych wyżej stanowi «prawnie uzasadniony interes» w rozumieniu art. 6 ust. 1 lit. f)
RODO, którego wystąpienie legalizuje przetwarzanie danych osobowych”. Ponadto Admi‐
nistrator wskazał, iż dane osobowe ujawnione zostały ze względu na ich kluczowe
znaczenie dla wyjaśnienia medialnie poruszanych kwestii.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 6 z 24

W tym stanie faktycznym, po zapoznaniu się z całością
zgromadzonego w sprawie materiału dowodowego,
Prezes UODO zważył, co następuje:

I. Przetwarzanie danych osobowych w ramach
prowadzonej kampanii wyborczej.
Zasady i tryb zgłaszania kandydatów, przeprowadzania oraz warunki ważności wyborów
m.in. Prezydenta Rzeczypospolitej Polskiej reguluje ustawa z dnia 5 stycznia 2021 r.
Kodeks Wyborczy (Dz. U. z 2025 r. poz. 365), która w 2018 r. została trzykrotnie znoweli‐
zowana m.in. w celu dostosowania jej postanowień do przepisów rozporządzenia
2016/679. Z uwagi na fakt, że przepisy Kodeksu wyborczego koncentrują się na przebie‐
gu kampanii wyborczej, w przypadku braku szczególnych przepisów w zakresie dotyczą‐
cym ochrony danych osobowych zastosowanie mają przepisy rozporządzenia 2026/679.
Wśród wskazanych w Kodeksie Wyborczym (KW) podmiotów, które w związku z funkcja‐
mi i zadaniami realizowanymi m.in. w ramach kampanii wyborczej mogą przetwarzać
dane osobowe i mają status administratorów w rozumieniu art. 4 pkt 7 rozporządzenia
2016/679, znajdują się m.in. komitety wyborcze. Proces przetwarzania danych osobo‐
wych przez komitety wyborcze wiąże się w szczególności ze zgłaszaniem kandydatów w
wyborach (art. 84 Kodeksu wyborczego), zbieraniem podpisów pod listami poparcia (art.
90 Kodeksu wyborczego), pozyskiwaniem wpłat środków finansowych na kampanię (art.
132 Kodeksu wyborczego) i prowadzeniem agitacji wyborczej (art. 105 Kodeksu wybor‐
czego). W związku z tym, że zgodnie z art. 84 § 1 KW [(…) Komitety wyborcze wykonują
również inne czynności wyborcze, a w szczególności prowadzą na zasadzie wyłączności
kampanię wyborczą na rzecz kandydatów] oraz art. 106 KW [§1. Agitację wyborczą może
prowadzić każdy komitet wyborczy (…)], należy uznać, że Komitet Wyborczy Kandydata
na Prezydenta Rzeczypospolitej Polskiej C. D. jest administratorem danych osobowych,
które przetwarza w związku z prowadzoną kampanią wyborczą, w tym, danych osobo‐
wych przetwarzanych w trakcie prowadzonych przez niego działań agitacyjnych, a tym
samym jest odpowiedzialny za wdrożenie odpowiednich środków bezpieczeństwa
uwzględniających ryzyka naruszenia praw lub wolności osób fizycznych.
W związku z powyższym, w sytuacjach nieuregulowanych przepisami Kodeksu wyborcze‐
go, działania administratora w obszarze przetwarzania danych w ramach procesu wybor‐
czego, w tym w ramach kampanii wyborczej, podlegają weryfikacji w kontekście zgodno‐
ści m.in. z zasadami ochrony danych osobowych wyrażonymi w art. 5 ust. 1 rozporzą‐

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 7 z 24

dzenia 2016/679. Administrator jest odpowiedzialny za ich przestrzeganie i musi być w
stanie to wykazać (art. 5 ust. 2 rozporządzenia 2016/679).
Podstawy prawne działania komitetów wyborczych określone zostały m.in. w art. 84 i
nast. Kodeksu wyborczego. Jak Prezes UODO wskazywał w Poradniku Ochrona Danych
Osobowych w Kampanii Wyborczej[3], „Oprócz przepisów bezpośrednio wskazujących
uprawnienia do zbierania i przetwarzania danych osobowych w związku ze zgłaszaniem
kandydatów w wyborach, zbieraniem i dalszym przetwarzaniem danych z list wybor‐
czych, pozyskiwaniem wpłat finansowych na kampanie, w których to przypadkach prze‐
twarzanie danych osobowych odbywa się bezpośrednio na podstawie przepisów prawa i
ma zastosowanie art. 6 ust 1 lit c) RODO, komitety wyborcze przetwarzają także dane
osobowe w związku z agitacją wyborczą, której zakres nie został doprecyzowany w usta‐
wie pod kątem ochrony danych osobowych. Przetwarzanie danych osobowych przez ko‐
mitety wyborcze na potrzeby kampanii wyborczej, które nie wynikają bezpośrednio z
uprawnień wskazanych w Kodeksie wyborczym jest możliwe, lecz wymaga wykazania in‐
nej podstawy prawnej przetwarzania, np. przesłanki zgody, o której mowa w art. 6 ust. 1
lit. a) RODO albo wykazania prawnie uzasadnionego interesu administratora,
określonego w art. 6 ust. 1 lit. f) RODO”.
Szczególną uwagę należy zwrócić na problematykę przetwarzania szczególnych katego‐
rii danych osobowych, określonych w art. 9 ust. 1 rozporządzenia 2016/679, tj. np. da‐
nych dotyczących zdrowia. Ich wykorzystanie co do zasady jest zabronione, chyba że za‐
stosowanie znajdzie podstawa wskazana w art. 9 ust. 2 rozporządzenia 2016/679, który
przewiduje zamknięty katalog przesłanek legalizujących takie działanie.
Według wyjaśnień Administratora ujętych w piśmie z 29 maja 2025 r.„(…) kanał na por‐
talu U. «Y.» stanowi element kampanii wyborczej, do której wyłącznego prowadzenia
uprawniony jest nie sam kandydat, ale jego komitet wyborczy posiadający własne
organy - pełnomocnika wyborczego i pełnomocnika finansowego”. Ponadto Administrator
wskazał, że „(…) kanał na portalu U. «Y.» stanowi kanał informacyjny na temat mojej
działalności w trakcie kampanii wyborczej. Na kanale prezentowane są m.in. filmy ze
spotkań z wyborcami, konferencji prasowych, prowadzone były relacje na żywo. Kanał
nie stanowi zamkniętej całości (z góry nie założono, że pojawi się na nim określona
liczba materiałów)”. Podobnie w piśmie z 9 lipca 2025 r. Administrator oświadczył, że „W
ramach kampanii wyborczej wyborów na Prezydenta RP, komitet wyborczy prowadził
kanał na platformie U. pod nazwą «Y.». (…)” Nie ulega zatem wątpliwości, że kanał „Y.”
prowadzony przez Komitet Wyborczy Kandydata na Prezydenta Rzeczypospolitej Polskiej
C. D. na platformie U. jest jednym ze środków komunikacji masowej z wyborcami i wyko‐
rzystywany był w celu informowania ich o podejmowanych przez kandydata na Prezy‐
denta Rzeczypospolitej Polskiej działaniach związanych z prowadzoną kampanią wybor‐
czą. Sam bowiem Administrator wskazał, że na kanale znalazły się m.in. filmy przedsta‐
wiające postać Kandydata, jak również zapisy transmisji ze spotkań z wyborcami, oraz,
że „(…) należy uznać, że kanał na portalu U. «Y.» stanowi kanał informacyjny na temat
działalności kandydata na Prezydenta RP w trakcie kampanii wyborczej”.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 8 z 24

Jednocześnie Administrator udzielając wyjaśnień w piśmie z 9 lipca 2025 r. wskazał, że
koniecznym jest wzięcie przez Prezesa UODO pod uwagę okoliczności, w których
sporządzony został materiał wideo z 12 maja 2025 r., tj. to, że „C. D. był Kandydatem na
Prezydenta RP. Kampania Wyborcza jest ściśle ograniczona w czasie, a każda informacja
o kandydacie może mieć znaczenie w kontekście ostatecznych wyników wyborów. (…) To
oznacza, ze każda akcja agitacji pozytywnej, jak również agitacji o charakterze
negatywnym mogła mieć wpływ na wynik wyborów”, „W mediach, w tym w mediach
społecznościowych prowadzona była szeroko zakrojona akcja dezawuowania C. D., przy‐
pisania mu działań przestępczych, nieetycznych, czy niegodziwych, o których wspomnia‐
no powyżej. Odbiór materiałów prasowych miał charakter negatywny” oraz to, że „Roz‐
wijająca się sytuacja i skala potencjalnych negatywnych skutków medialnych dla C. D., w
razie dalszego kolportowania negatywnej narracji mogła być tak duża, iż nieodwracalnie
ukształtowałaby jego negatywny obraz w oczach opinii publicznej i tym samym wpłynąć
na wynik wyborów”. Ponadto, ze zgromadzonego materiału dowodowego wynika, że
„Materiał video opublikowany na kanale U. «Y.» w dniu 12 maja pt. «(…)» stanowił odnie‐
sienie się przez C. D. do licznych publikacji medialnych, komentarzy polityków, dzienni‐
karzy, ekspertów, wpisów w mediach społecznościowych, konferencji prasowych polity‐
ków etc, które ogólnie ujmując dotyczyły problematyki jego relacji z H. (…) i nabycia
kawalerki od p. H.”. Z załączonych artykułów prasowych można wnioskować, że publiko‐
wane informacje dotyczące zakupu mieszkania przez C. D. w znaczny sposób wpływały
na jego postrzeganie przez potencjalnych przyszłych wyborców.
Mając na uwadze powyższe wyjaśnienia Administratora oraz przedstawiony w piśmie z 9
lipca 2025 r. materiał dowodowy nie ulega wątpliwości, że działanie polegające na opu‐
blikowa‐
niu na oficjalnym kanale U. Komitetu Wyborczego Kandydata na Prezydenta C. D. „Y.” fil‐
mu opisującego historię relacji p. C. D. z p. H. K. pt. „(…)” było elementem prowadzonej
w mediach debaty politycznej i polemiki wyborczej, a także miało za zadanie odsunięcie
od Kandydata na Prezydenta C. D. negatywnych opinii mogących mieć wpływ na
ostateczny wynik wyborów.
Zgodnie z definicją zawartą w art. 105 § 1 Kodeksu wyborczego, agitacją wyborczą jest
publiczne nakłanianie lub zachęcanie do głosowania w określony sposób, w tym w szcze‐
gólności do głosowania na kandydata określonego komitetu wyborczego. Mając na uwa‐
dze powyższe należy uznać, że opisane wyżej działanie Administratora stanowiło agita‐
cję wyborczą w rozumieniu art. 105 § 1 Kodeksu wyborczego, w związku z czym w kwe‐
stiach nieuregulowanych przepisami Kodeksu wyborczego zastosowanie mają przepisy
rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 9 z 24

II. Odniesienie do kwestii działalności prasowej
Zgodnie z art. 7 ust. 2 pkt 1 ustawy Prawo prasowe, prasa oznacza publikacje periodycz‐
ne, które nie tworzą zamkniętej, jednorodnej całości, ukazujące się nie rzadziej niż raz do
roku, opatrzone stałym tytułem albo nazwą, numerem bieżącym i datą, a w szczególno‐
ści: dzienniki i czasopisma, serwisy agencyjne, stałe przekazy teleksowe, biuletyny, pro‐
gramy radiowe i telewizyjne oraz kroniki filmowe; prasą są także wszelkie istniejące i po‐
wstające w wyniku postępu technologicznego środki masowego przekazywania, w tym
także rozgłośnie oraz tele- i radiowęzły zakładowe, upowszechniające publikacje perio‐
dyczne za pomocą druku, wizji, fonii lub innej techniki rozpowszechniania; prasa obejmu‐
je również zespoły ludzi i poszczególne osoby zajmujące się działalnością dziennikarską.
Z kolei art. 7 ust 2 pkt 4 ustawy Prawo prasowe wskazuje, że materiałem prasowym jest
każdy opublikowany lub przekazany do opublikowania w prasie tekst albo obraz o cha‐
rakterze informacyjnym, publicystycznym, dokumentalnym lub innym, niezależnie od
środków przekazu, formy, przeznaczenia czy autorstwa.
Naczelny Sąd Administracyjny w wyroku z 25 lutego 2025 r., sygn. akt III OSK 1549/23,
wskazuje, że „Do działalności dziennikarskiej polegającej na redagowaniu, przygotowy‐
waniu, tworzeniu lub publikowaniu materiałów prasowych, w rozumieniu ustawy z dnia
26 stycznia 1984 r. - Prawo prasowe, nie stosuje się zatem znacznej części uregulowań
przewidzianych w RODO. Nie oznacza to, że dziennikarze nie mają obowiązku chronić
osoby, których dane przetwarzają, a jedynie, że ochrona została ukształtowana inaczej.
Działalność prasowa podlega regulacji prawa prasowego i tam ukształtowane są odmien‐
ne konstrukcje mające służyć ochronie osób, których dane są przetwarzane (zob. wyrok
NSA z dnia 7 września 2021 r., III OSK 2883/21 oraz powołane tam piśmiennictwo)”.
Administrator w piśmie z 29 maja 2025 r. wskazywał, że „W niniejszym przypadku, mate‐
riały publikowane na kanale Y. mają charakter periodyczny, cykliczny, odnoszący się do
informowania na temat bieżącej mojej działalności jako kandydata na Prezydenta RP (tj.
realizuje funkcję informacyjną) i nie stanowi zamkniętej całości. W konsekwencji powyż‐
szego spełnia on wszystkie wymogi formalne do zakwalifikowania go jako "prasy" w
rozumieniu art. 7 ust. 1 pkt 1 ustawy Prawo prasowe”. Skoro zatem zgodnie z art. 2 ust.
1 ustawy o ochronie danych osobowych do działalności polegającej na redagowaniu,
przygotowywaniu, tworzeniu lub publikowaniu materiałów prasowych w rozumieniu usta‐
wy - Prawo prasowe, a także do wypowiedzi w ramach działalności literackiej lub arty‐
stycznej nie stosuje się przepisów art. 5-9, art. 11, art. 13-16, art. 18-22, art. 27, art. 28
ust. 2-10 oraz art. 30 rozporządzenia 2016/679, to w ocenie Komitetu Wyborczego w
konsekwencji „(…) brak jest konieczności wykazywania podstawy prawnej dla przetwa‐
rzania danych osobowych przetwarzanych w ramach komentowanego materiału video,

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 10 z 24

gdyż zarówno art. 6 RODO, jak i art. 9 RODO zostały wyłączone w stosunku do
działalności prasowej”.
Na wstępie należy wskazać to, co zauważa sam Administrator w piśmie z 29 maja 2025
r, a co Prezes UODO poruszał już powyżej, czyli fakt, iż kanał „Y.” jest oficjalnym kanałem
sztabu kandydata na Prezydenta RP C. D.. Ponadto, Administrator sam w ww. piśmie do
organu nadzorczego wskazał, że „(…) kanał na portalu U. «Y.» stanowi element kampanii
wyborczej (…)”. Powyższe Administrator rozwinął w piśmie z 9 lipca 2025 r. gdzie wska‐
zywał, co Prezes UODO przywołał już w punkcie I niniejszej decyzji, że „(…) komitet jest
odpowiedzialny za zasady informowania o działalności kandydata i agitowania na jego
rzecz. Jest oczywistym, ze jedną z form prowadzenia kampanii wyborczej jest jej realizo‐
wanie za pośrednictwem sieci Internet, mediów społecznościowych i platformy U.” oraz
„W ramach kampanii wyborczej wyborów na Prezydenta RP, komitet wyborczy prowadził
kanał na platformie U. pod nazwą «Y.»”. Zgodnie z opisem kanału jest to „Oficjalny kanał
sztabu kandydata na Prezydenta RP C. D.”. Administrator podsumował, że „(…) kanał na
portalu U. «Y.» stanowi kanał informacyjny na temat działalności kandydata na
Prezydenta RP w trakcie kampanii wyborczej”. Nie ulega zatem wątpliwości, iż publiko‐
wane na nim materiały mają na celu promowanie Kandydata na Prezydenta w ramach
prowadzonej przez Komitet Wyborczy kampanii wyborczej.
Prezes UODO dokonał wnioskowanych przez Administratora oględzin strony internetowej
(…) oraz wszystkich opublikowanych na niej informacji, jak również materiałów wideo,
materiałów typu „shorts” oraz zachowanych transmisji na żywo i w ocenie Prezesa
UODO publikowanych materiałów nie można zakwalifikować jako „materiałów praso‐
wych” w rozumieniu ustawy Prawo prasowe. Nie można nie zgodzić się z prezentowanym
przez Administratora stanowiskiem, że „(…) kanał periodycznie publikował i publikuje
materiały o charakterze informacyjnym, dotyczącym działalności C. D. (…)”, jednak
sama periodyczność publikacji i jej informacyjny charakter nie kwalifikują bezpośrednio
materiałów zamieszczanych na platformie U. jako „prasy” w rozumieniu Prawa prasowe‐
go. Kluczowe znaczenie w niniejszej sprawie ma bowiem kontekst działania Administra‐
tora w mediach społecznościowych, który bezpośrednio, co wynika m.in. z powyżej przy‐
toczonych wypowiedzi Administratora, określa cel tych publikacji i kwalifikuje je jako
działanie prowadzące do zachęcenia społeczeństwa do głosowania w określony sposób w
wyborach prezydenckich, a więc jest ściśle związany z prowadzoną działalnością agita‐
cyjną, wynikającą z podejmowanych przez Administratora w ramach kampanii wyborczej
działań uregulowanych przepisami Kodeksu wyborczego. Należy mieć także na uwadze,
że Kodeks wyborczy, na podstawie którego komitety wyborcze realizują kampanię wy‐
borczą, nie przewiduje możliwości prowadzenia działalności prasowej w ramach tej kam‐
panii.
Ponadto, część publikowanych materiałów wideo posiada wymagane prawem oznacze‐
nia Komitetu Wyborczego, który go sfinansował, co bezsprzecznie kwalifikuje je jako
„materiały wyborcze”. Niezrozumiały jest zatem sposób argumentacji przyjęty przez Ko‐
mitet Wyborczy, polegający na powołaniu się na treść art. 2 ust. 1 ustawy o ochronie da‐

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 11 z 24

nych osobowych oraz art. 7 ust. 2 pkt 4 ustawy Prawo prasowe, które swoim brzmieniem
wprowadzają wykluczenie stosowania przepisów rozporządzenia 2016/679 wobec pod‐
miotów prowadzących działalność polegającą na redagowaniu, przygotowywaniu, two‐
rzeniu lub publikowaniu materiałów prasowych oraz do wypowiedzi w ramach działalno‐
ści literackiej lub artystycznej. Przepisy ustawy Prawo prasowe oraz wyjątek opisany w
art. 2 ust. 1 ustawy o ochronie danych osobowych dotyczą bowiem podmiotów prowa‐
dzących prasową działalność wydawniczą i dziennikarską. Nie ulega przy tym wątpliwo‐
ści, że takiego statusu nie można przypisać komitetom wyborczym wyłącznie dlatego, że
prowadzą one działania wyborcze za pośrednictwem platform społecznościowych,
pozwalających na cykliczną publikację materiałów wideo.
Administrator w piśmie z 9 lipca 2025 r wniósł także o przeprowadzenie dowodu w po‐
staci analizy decyzji Generalnego Inspektora Ochrony Danych Osobowych z 25 lipca
2013 r., sygn. (…), w której zawarta jest konkluzja, że „(…) działanie Wójta Gminy, pole‐
gające na sporządzeniu artykułu dla miesięcznika wydawanego przez Urząd tej Gminy,
stanowiło działalność prasową, mieszczącą się w wyłączeniu przewidzianym w ówcze‐
snym art. 3a ust. 2 ustawy z 1997 roku o ochronie danych osobowych”. Komitet Wybor‐
czy wskazał, że „Skoro miesięcznik wydawany przez Urząd Gminy stanowi w ocenie or‐
ganu ochrony danych osobowych "prasę", to tym bardziej "prasę" może stanowić niemal
codzienny informator komitetu wyborczego na temat działalności jego kandydata. (…)
Skoro zakres przewidzianego w ustawie zwolnienia nie uległ zasadniczo zmianie (wręcz
uległ rozszerzeniu w stosunku do brzmienia z ustawy z 1997 roku) i nie doszło do zmiany
przepisów Prawa prasowego w zakresie definicji (…) i "materiałów prasowych", a GIODO
jest naturalnym poprzednikiem Prezesa UODO, to obecnie organ nie może abstrahować
od wcześniej wydawanych decyzji w podobnych stanach faktycznych”.
Formułując powyższe stanowisko Administrator zdaje się jednak nie zauważać istotnych
różnic pomiędzy zdarzeniem opisanym w decyzji wydanej przez GIODO w 2013 r., a sytu‐
acją rozstrzyganą w ramach niniejszej decyzji. Kluczowy jest bowiem fakt, że, jak sam to
wyraźnie podkreślił Administrator w piśmie z 9 lipca 2025 r., „(…) Z uwagi bowiem na
fakt, że dotyczące Skarżącej informacje upublicznione zostały nie w kontekście jej życia
prywatnego, lecz jako informacje o urzędniku samorządowym stawiającym na forum
Rady Gminy poważne zarzuty w stosunku do działań Wójta, wiążą się one z jej życiem
zawodowym i nie wkraczają w sferę prywatności”. Natomiast zdarzenie będące przed‐
miotem niniejszej decyzji polegało na opublikowaniu informacji o osobie niepełniącej
funkcji publicznych, mających ściśle prywatny charakter i nie stanowiących informacji
dotyczących jej życia zawodowego. Ponadto, w decyzji GIODO z 2013 r. wskazane zosta‐
ło, że informacje opublikowane zostały w miesięczniku publikowanym przez Urząd
Gminy, który bez wszelkich wątpliwości stanowi „prasę” w rozumieniu Prawa prasowego,
zatem publikowany w nim wywiad będący artykułem przygotowanym przez Wójta Gminy
stanowi „materiał prasowy”, natomiast przedmiotem niniejszej decyzji jest materiał opu‐
blikowany na platformie społecznościowej w ramach prowadzonych przez Komitet Wy‐
borczy działań promujących Kandydata na Prezydenta Rzeczypospolitej Polskiej C. D., a
więc w ramach prowadzonej agitacji wyborczej.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 12 z 24

Bezzasadne jest zatem powoływanie się przez Administratora na przepis art. 8 ust. 2
KPA, wskazujący na konieczność tożsamego rozstrzygania spraw w takim samym stanie
faktycznym i prawnym, gdyż decyzja GIODO z 2013 r. wydana została nie tylko w całko‐
wicie odmiennym stanie faktycznym, ale także w poprzednim stanie prawnym, bowiem
od 25 maja 2018 r. ustawę o ochronie danych osobowych z dnia 29 sierpnia 1997 r.,
będącą podstawą wydania ww. decyzji GIODO, zastąpiło rozporządzenie 2016/679.
Podsumowując powyższe rozważania należy wskazać, że w ocenie Prezesa UODO działa‐
nie Administratora polegające na opublikowaniu na oficjalnym kanale Komitetu Wybor‐
czego Kandydata na Prezydenta Rzeczypospolitej Polskiej C. D. na portalu U., będącego
jedną z form prowadzenia kampanii wyborczej, materiału wideo, będącego odpowiedzią
kandydata na Prezydenta Rzeczypospolitej Polskiej na pojawiające się w przestrzeni me‐
dialnej zarzuty, w trakcie którego ujawnione zostały informacje ściśle prywatne dotyczą‐
ce życia osoby niebędącej osobą publiczną, nie stanowi działalności prasowej, gdyż było
elementem prowadzonej agitacji wyborczej w ramach kampanii wyborczej, co w konse‐
kwencji oznacza, że sam materiał wideo, w którym ujawniono dane ww. osoby, nie może
zostać uznany jako „materiał prasowy”. Wobec powyższego, w niniejszej sprawie zasto‐
sowanie wyjątku opisanego w art. 2 ust. 1 ustawy o ochronie danych osobowych jest
całkowicie bezzasadne.
Ponadto, dla porządku należy wskazać, że zgodnie z art. 14 ust. 6 ustawy Prawo prasowe
nie wolno bez zgody osoby zainteresowanej publikować informacji oraz danych dotyczą‐
cych prywatnej sfery życia, chyba że wiąże się to bezpośrednio z działalnością publiczną
danej osoby. Zatem także przepisy ustawy Prawo prasowe nie zezwalają na ujawnianie
danych dotyczących prywatnej sfery osób, których dane dotyczą, bez jej wyraźnej zgody.

III. Legalność przyjętych przez Administratora podstaw
prawnych przetwarzania danych osobowych.
Art. 5 rozporządzenia 2016/679 określa zasady dotyczące przetwarzania danych osobo‐
wych, które muszą być respektowane przez wszystkich administratorów, tj. podmioty,
które samodzielnie lub wspólnie z innymi ustalają cele i sposoby przetwarzania danych
osobowych. W myśl art. 5 ust. 1 lit. a) rozporządzenia 2016/679, dane osobowe muszą
być przetwarzane zgodnie z prawem, rzetelnie i w sposób przejrzysty dla osoby, której
dane dotyczą („zgodność z prawem, rzetelność i przejrzystość”). Przestrzeganie ww. za‐
sady jest konieczne dla prawidłowej realizacji zasady rozliczalności wynikającej z art. 5
ust. 2 rozporządzenia 2016/679.
Zgodnie z art. 6 ust. 1 rozporządzenia 2016/679 przetwarzanie danych osobowych jest
zgodne z prawem wyłącznie, gdy spełniony jest co najmniej jeden z poniższych warun‐
ków:

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

a)
b)

c)
d)
e)

f)

Strona 13 z 24

osoba, której dane dotyczą, wyraziła zgodę na przetwarzanie swoich danych
osobowych w jednym lub większej liczbie określonych celów;
przetwarzanie jest niezbędne do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed
zawarciem umowy;
przetwarzanie jest niezbędne do wypełnienia obowiązku prawnego ciążącego na ad‐
ministratorze;
przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem.
Należy zaznaczyć, że przepis art. 6 ust. 1 lit. f) rozporządzenia 2016/679 nie ma za‐
stosowania do przetwarzania danych osobowych przez organy publiczne w ramach
realizacji swoich zadań.

Katalog przesłanek legalności przetwarzania danych osobowych wymienionych w art. 6
ust. 1 rozporządzenia 2016/679 jest zamknięty. Każda z przesłanek legalizujących proces
przetwarzania danych osobowych ma charakter autonomiczny i niezależny. Są także
względem siebie równoprawne, co oznacza, że dla legalności procesu przetwarzania
danych wystarczające jest spełnienie jednej z nich.
Art. 6 ust. 1 rozporządzenia 206/679 enumeratywnie wymienia zatem materialne prze‐
słanki dopuszczalności przetwarzania wszystkich kategorii danych osobowych, również
tych określonych w art. 10 rozporządzenia 2016/679, wyłączając jedynie dane będące
przedmiotem regulacji art. 9 rozporządzenia 2016/679. Spełnienie przynajmniej jednej z
przesłanek wymienionych w art. 6 ust. 1 rozporządzenia 2016/679 warunkuje legalność
przetwarzania danych osobowych (legalność każdej czynności mieszczącej się w tym po‐
jęciu) także w świetle art. 5 ust. 1 lit. a) rozporządzenia 2016/679, tj. zgodność tego
przetwarzania z prawem (tak: M. Sakowska-Baryła (red.) Ogólne rozporządzenie o
ochronie danych osobowych. Komentarz, wyd. 1, 2018).
Również motyw 40 preambuły rozporządzenia 2016/679 wskazuje, że „aby przetwarza‐
nie danych było zgodne z prawem, powinno się odbywać na podstawie zgody osoby, któ‐
rej dane dotyczą, lub na innej uzasadnionej podstawie przewidzianej prawem: albo w ni‐
niejszym rozporządzeniu, albo w innym akcie prawnym Unii lub państwa członkowskie‐
go, o którym mowa w niniejszym rozporządzeniu, w tym musi się ono odbywać z posza‐
nowaniem obowiązku prawnego, któremu podlega administrator (…)”.

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 14 z 24

Wytyczne EROD 2/2019 w sprawie przetwarzania danych osobowych na podstawie art. 6
ust. 1 lit. b) rozporządzenia w sprawie ochrony osób fizycznych w związku z przetwarza‐
niem danych osobowych i w sprawie swobodnego przepływu takich danych (RODO) w
kontekście świadczenia usług online na rzecz osób, których dane dotyczą, z 8
października 2019 r.[4] wskazują, że „Zgodnie z art. 8 Karty praw podstawowych Unii Eu‐
ropejskiej dane osobowe muszą być przetwarzanie rzetelnie w określonych celach i na
uzasadnionej podstawie przewidzianej ustawą. W tym względzie art. 6 ust. 1 ogólnego
rozporządzenia o ochronie danych (RODO) stanowi, że przetwarzanie jest zgodne z pra‐
wem wyłącznie w przypadkach, gdy spełniony jest co najmniej jeden z sześciu warunków
określonych w art. 6 ust. 1 lit. a-f. Określenie właściwej podstawy prawnej, która odpo‐
wiada celowi i istocie przetwarzania ma zasadnicze znaczenie. Administratorzy danych
uwzględniają, między innymi, wpływ na prawa osób, których dane dotyczą, przy określa‐
niu właściwej podstawy prawnej w celu poszanowania zasady rzetelności”.
Aby móc w pełni dowieść legalności przetwarzania danych osobowych administrator
musi z reguły wykazać, czy spełnione zostało kryterium „niezbędności” tego przetwarza‐
nia z punktu widzenia celu, któremu ma ono służyć. W art. 6 ust. 1 rozporządzenia
2016/679 prawodawca formułuje ten wymóg w pięciu na sześć przesłanek dopuszczalno‐
ści przetwarzania danych osobowych (art. 6 ust. 1 lit. b)-f)). Zgodnie z Wytycznymi
EROD 1/2024 w sprawie przetwarzania danych osobowych na podstawie art. 6 ust. 1 lit.
f) rozporządzenia 2016/679 przyjętymi 8 października 2024 r.[5], ocena tego, co „nie‐
zbędne” obejmuje ustalenie, czy w praktyce uzasadnione interesy przetwarzania danych
osobowych nie mogą być racjonalnie osiągnięte równie skutecznie za pomocą innych
środków, które w znacząco mniejszym stopniu ograniczają prawa lub wolności osób fi‐
zycznych. W sytuacji, w której istnieją inne, równie skuteczne oraz mniej inwazyjne
alternatywy, przetwarzanie nie może być uznawane za „niezbędne”. W tym kontekście
TSUE wyraźnie wskazuje, że warunek dotyczący konieczności przetwarzania danych oso‐
bowych należy badać w powiązaniu z zasadą minimalizacji danych wyrażoną w art. 5
ust. 1 lit. c) rozporządzenia 2016/679, zgodnie z którą dane osobowe muszą być „ade‐
kwatne, stosowne oraz ograniczone do tego, co niezbędne do celów, w których są prze‐
twarzane”[6].
Oznacza to, że administrator planując przetwarzanie danych osobowych zobowiązany
jest zasadniczo do dokonania oceny „niezbędności” przetwarzania danych osobowych na
podstawie wybranej przez siebie przesłanki i w kontekście zakładanego celu przetwarza‐
nia. Zgodnie z motywem 39 preambuły rozporządzenia 2016/679, „Dane osobowe po‐
winny być przetwarzane tylko w przypadkach, gdy celu przetwarzania nie można w
rozsądny sposób osiągnąć innymi sposobami”. Oceniając kryterium „niezbędności” nale‐
ży zatem mieć na uwadze cel oraz kontekst przetwarzania danych osobowych.
W kontekście niniejszej sprawy, w której doszło także do ujawnienia danych dotyczących
zdrowa, należy zwrócić uwagę również na przepis art. 9 ust. 1 rozporządzenia 2016/679,
który zabrania przetwarzania danych osobowych ujawniających pochodzenie rasowe lub
etniczne, poglądy polityczne, przekonania religijne lub światopoglądowe, przynależność

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 15 z 24

do związków zawodowych oraz przetwarzania danych genetycznych, danych biometrycz‐
nych w celu jednoznacznego zidentyfikowania osoby fizycznej lub danych dotyczących
zdrowia, seksualności lub orientacji seksualnej tej osoby. Art. 4 ust. 15 rozporządzenia
2016/679 określa dane dotyczące zdrowia jako „(…) dane osobowe o zdrowiu fizycznym
lub psychicznym osoby fizycznej - w tym o korzystaniu z usług opieki zdrowotnej ujawniające informacje o stanie jej zdrowia”. Motyw 35 rozporządzenia 2016/679 uszcze‐
góławia pojęcie danych osobowych dotyczących zdrowia, wskazując, że „Do danych oso‐
bowych dotyczących zdrowia należy zaliczyć wszystkie dane o stanie zdrowia osoby, któ‐
rej dane dotyczą, ujawniające informacje o przeszłym, obecnym lub przyszłym stanie
fizycznego lub psychicznego zdrowia osoby, której dane dotyczą”. Wytyczne EROD
03/2020 w sprawie przetwarzania danych dotyczących zdrowia do celów badań
naukowych w kontekście pandemii (…)19 przyjęte 21 kwietnia 2020 r.[7] podkreślają, że
„Jak wskazano w motywie 53, dane dotyczące zdrowia zasługują na większą ochronę,
ponieważ wykorzystanie takich danych wrażliwych może mieć istotne negatywne skutki
dla osób, których te dane dotyczą. Z uwagi na ten fakt i w świetle stosownego orzecznic‐
twa Europejskiego Trybunały Sprawiedliwości Unii Europejskiej (TSUE)[8] należy zastoso‐
wać szeroką interpretację definicji danych «dotyczących zdrowia»”.
Motyw 51 preambuły rozporządzenia 2016/679 wprost wskazuje, że „dane osobowe, któ‐
re z racji swego charakteru są szczególnie wrażliwe w świetle podstawowych praw i wol‐
ności, wymagają szczególnej ochrony, gdyż kontekst ich przetwarzania może powodo‐
wać poważne ryzyko dla podstawowych praw i wolności. (…) Takich danych osobowych
nie należy przetwarzać, chyba że niniejsze rozporządzenie dopuszcza ich przetwarzanie
w szczególnych przypadkach, przy czym należy uwzględnić, że prawo państw członkow‐
skich może obejmować przepisy szczegółowe o ochronie danych dostosowujące zastoso‐
wanie przepisów niniejszego rozporządzenia tak, by można było wypełnić obowiązki
prawne lub wykonać zadanie realizowane w interesie publicznym lub w ramach sprawo‐
wania władzy publicznej powierzonej administratorowi. Oprócz wymogów szczegółowych
mających zastosowanie do takiego przetwarzania, zastosowanie powinny mieć zasady
ogólne i inne przepisy niniejszego rozporządzenia, w szczególności jeżeli chodzi o warun‐
ki zgodności przetwarzania z prawem. Należy wyraźnie przewidzieć wyjątki od ogólnego
zakazu przetwarzania takich szczególnych kategorii danych osobowych, m.in. w razie
wyraźnej zgody osoby, której dane dotyczą, lub ze względu na szczególne potrzeby, w
szczególności gdy przetwarzanie danych odbywa się w ramach uzasadnionych działań
niektórych zrzeszeń lub fundacji, których celem jest uniemożliwienie korzystania z
podstawowych wolności”.
Powyższe oznacza to, że podczas przetwarzania danych zgodnie z art. 9 rozporządzenia
2016/679 zastosowanie mają nie tylko warunki zawarte w tym artykule, ale również
ogólne zasady przetwarzania zawarte w art. 5 rozporządzenia 2016/679 oraz warunki
przetwarzania zgodnego z prawem. W związku z powyższym, przetwarzanie szczegól‐
nych kategorii danych osobowych musi się opierać nie tylko na jednym z wyjątków okre‐
ślonych w przepisach art. 9 ust. 2 lit. a)-d) rozporządzenia 2016/679[9], ale w przypadku

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 16 z 24

wymogów określonych w art. 9 ust. 2 lit. e)-j) będzie również wymagało dodatkowej,
współistniejącej podstawy prawnej zawartej w art. 6 ust. 1 rozporządzenia 2016/679[10].
Administrator w piśmie z 29 maja 2025 r. odnosząc się do kwestii niezbędności ujawnie‐
nia danych osobowych Pana H. K. ze względu na cel, któremu osiągnięciu działanie to
miało służyć wskazał m.in., że:
–
„(…)”;
–
„(…)”.
Jednocześnie Administrator wskazywał, że ujawnienie danych osobowych w
materiale wideo było niezbędne „(…) z uwagi na kwestionowanie mojej uczciwości i
czyste intencje, gdyż ma to decydujące znaczenie dla sprawy”.
Analiza treści ww. pisma Administratora pozwala ustalić, iż
„
(…):
a) (…);
b) (…);
c) (…);
d) (…);
e) (…).
–
(…)”.
Jednocześnie Administrator wskazał, że „(…) musiałem bronić swojego dobrego imienia,
ale z uwagi na specyfikę charakteru stawianych mi zarzutów, nie mogłem wyłącznie
ujawniać danych osobowych dotyczących mojej osoby, ale konieczne było ujawnienie
również danych osobowych osoby trzeciej - Pana H.. Regulacja ochrony danych osobo‐
wych nie może mnie jednak pozbawiać prawa do obrony, zwłaszcza w sytuacji, w której
jestem kandydatem na Prezydenta RP i trwa kampania wyborcza”.
Komitet wyborczy w piśmie z 9 lipca 2025 r. poinformował tut. Urząd, że „(…) materiał z
12 maja 2025 roku miał charakter legalny na gruncie regulacji RODO, albowiem C. D.
zmuszony był do ochrony swoich żywotnych interesów oraz realizacji prawnie uzasadnio‐
nego interesu, które wyrażały się w obronie koniecznej swojego dobrego imienia w trak‐
cie trwającej kampanii wyborczej, wobec niespotykanej skali negatywnych interakcji i
ataków medialnych skierowanych wobec jego osoby. Zakres przedstawionych informacji,
co szeroko omówiono w niniejszym piśmie, miał charakter minimalny i niezbędny do
rzetelnego i transparentnego wyjaśnienia relacji C. D. z H. (…)”. Podobnie w piśmie z 29
maja 2025 r. Administrator wskazał, iż „(…) moje działanie miało określone podstawy
prawne. Zarówno w świetle art. 6 RODO, jak i art. 9 ust. 2 RODO podstawą legalizującą
przetwarzanie danych osobowych jest konieczność «ochrony żywotnych interesów oso‐
by, której dane dotyczą, lub innej osoby fizycznej», tj. przesłanka określona w art. 6 ust.
1 lit. d) rozporządzenia 2016/679.”
Pojęcie „żywotnych interesów osoby, której dane dotyczą” wyjaśniane jest w literaturze,
jako m.in. „(…) niezbędność przetwarzania do celów humanitarnych, w tym monitorowa‐
nia epidemii i ich rozpowszechniania się, lub w nadzwyczajnych sytuacjach humanitar‐
nych, w szczególności w przypadku klęsk żywiołowych i katastrof spowodowanych przez

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 17 z 24

człowieka”[11]. Literatura wskazuje, że „Biorąc pod uwagę charakter wskazanych okolicz‐
ności, należy stwierdzić, że intencją prawodawcy jest ochrona interesów większej wagi,
która uzasadnia czasowy brak respektowania ochrony prywatności człowieka, zwłaszcza
w aspekcie jego autonomii informacyjnej. W tym kontekście nie ulega wątpliwości, że
chodzi o interesy związane z ratowaniem życia bądź zdrowia (z zastrzeżeniem, że dane o
zdrowiu należą do szczególnych kategorii danych objętych ochroną na gruncie art. 9 ust
2 lit. c). Można to odnieść do sytuacji klęski żywiołowej i podjęcia działań w celu ratowa‐
nia zdrowia lub życia (np. lokalizacji tych osób w celu ewakuacji, dostarczenia leków,
żywności itp), które wiążą się z niezbędnością przetwarzania danych osobowych tych
osób, albo ustalenia przyczyn utraty przytomności przez osobę fizyczną, np. choroba (B.
T., Podstawy legalizacyjne, s.122). Poza tym do zakresu żywotnych interesów co do zasa‐
dy należy również kwalifikować interesy majątkowe (por. na gruncie OchrDanychU16: w
J.Barta, P.Fajgielski, R.Markiewicz, Ochrona danych osobowych, 2015, komentarz do art.
23)” (tak: M. Sakowska-Baryła (red.), Ogólne rozporządzenie o ochronie danych
osobowych. Komentarz, wyd. 1, 2018).
W przypadku komentowanej przesłanki szczególne znaczenie ma pojęcie „niezbędności”,
gdyż należy mieć na względzie fakt, iż przetwarzanie danych osobowych na podstawie
niniejszej przesłanki jest możliwe nawet w sytuacji, w której osoba fizyczna nie wyrazi
bezpośredniej zgody na przetwarzanie jej danych osobowych (np. w sytuacji, w której
wyrażenie zgody nie jest możliwe ze względu na stan zdrowia osoby, której dane
dotyczą) bądź jest prawnie niezdolna do wyrażenia takiej zgody.
Jak wskazuje motyw 46 preambuły rozporządzenia 2016/679, „Żywotny interes innej
osoby fizycznej powinien zasadniczo być podstawą przetwarzania danych osobowych
wyłącznie w przypadkach, gdy ewidentnie przetwarzania tego nie da się oprzeć na innej
podstawie prawnej”. Analizując stan faktyczny przedstawiony w niniejszej sprawie oraz
mając na uwadze powyżej przywołane przepisy rozporządzenia 2016/679, nie można
zgodzić się ze stanowiskiem Administratora, że „(…) nie muszą to być zatem wyłącznie
interesy, od których zależy życie lub zdrowie człowieka”, oraz „(…) niewątpliwie ochrona
dobrego imienia i wiarygodności publicznej kandydata na Prezydenta RP, w okresie ogra‐
niczonej czasowo kampanii wyborczej, w kontekście serii w istocie codziennych publika‐
cji uderzających w moją osobę i w kontekście licznych (również karnoprawnych) zarzu‐
tów wobec mojej osoby, stanowiła przejaw "ochrony" moich "żywotnych interesów".” Ad‐
ministrator z całą pewnością miał możliwość oparcia przetwarzania danych osobowych
osoby niepełniącej funkcji publicznej na zgodzie, o której mowa w art. 6 ust. 1 lit. a) oraz
art. 9 ust. 2 lit. a) rozporządzenia 2016/679, jednak wobec niewykazania przez Komitet
Wyborczy, że taką zgodę uzyskał nie można przyjąć, że ta przesłanka ma zastosowanie
w niniejszej sprawie.
W kontekście powołanych powyżej interpretacji tego pojęcia nie można zatem przyjąć, iż
„(…) ochrona czci osoby publicznej, zwłaszcza walcząc o jedyną w swoim rodzaju
życiową szansę, tj. walkę o urząd Prezydenta RP (…)” stanowi ochronę żywotnych intere‐
sów osoby, której dane zostały ujawnione (tj. Pana H. K., wyłącznie ze względu na rangę

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 18 z 24

stanowiska, o które walczy Kandydat na Prezydenta RP. Nie można bowiem rozsądnie po‐
równywać ubiegania się o urząd państwowy do zagrożenia życia lub zdrowia, nawet jeśli
była to „(…) sprawa o olbrzymim zainteresowaniu społecznym, środek kampanii wybor‐
czej, defamacja jednego z głównych pretendentów w wyścigu prezydenckim (…)”. Admi‐
nistrator, powołując się na to, że „(…) godność ludzka, cześć stanowią jedno z najważ‐
niejszych dóbr osobistych każdej osoby fizycznej, a zwłaszcza osoby wykonującej funkcje
publiczne”, zdaje się przedkładać swój interes ponad cześć i godność ludzką innej osoby.
Publikowanie bowiem ściśle prywatnych informacji dotyczących życia osoby, której dane
dotyczą, takich jak sytuacja materialna, dane dotyczące zdrowia czy informacje o kon‐
flikcie z prawem, nie może być uzasadniane prawem do obrony, a zdecydowanie nie
może być traktowane jako ochrona żywotnych interesów tej innej osoby.
Należy bowiem pamiętać, że omawiana przesłanka znajduje zastosowanie wyłącznie w
sytuacji, kiedy ochrona żywotnych interesów nie jest możliwa w inny sposób, tylko po‐
przez przetwarzanie danych osobowych. W ocenie Prezesa UODO publikowanie historii
życia Pana H. K. wraz ze szczegółami dotyczącymi jego sytuacji rodzinnej, finansowej,
prawnej oraz zdrowotnej w omawianym przypadku było zbędne. Nie sposób się zatem
zgodzić, iż przesłanki określone w art. 6 ust. 1 lit. d) oraz art. 9 ust. 2 lit. c) rozporządze‐
nia 2016/679 stanowią podstawę prawną przetwarzania (ujawnienia) danych osobowych
Pana H. K. w ramach prowadzonej polemiki wyborczej. Ponadto, należy pamiętać, iż w
obowiązującym prawie istnieją mechanizmy ochrony dóbr osobistych określone przepisa‐
mi Kodeksu Cywilnego, z których może skorzystać każdy obywatel, nie narażając przy
tym danych osobowych innych osób na upublicznienie, które może prowadzić do
poważnych konsekwencji dla tych osób.
Komitet Wyborczy w obydwu pismach poinformował także, że przetwarzanie danych oso‐
bowych oparte jest na przesłance określonej w art. 6 ust. 1 lit. f) rozporządzenia
2016/679 uzasadniając, że „(…) prawo do obrony dóbr osobistych jest realizacją prawnie
uzasadnionego interesu przez C. D.”. Aby móc prawidłowo powoływać się na ww. prze‐
słankę, Administrator musi w odniesieniu do przetwarzania danych osobowych w róż‐
nych celach ocenić ważność tej podstawy dla każdego z celów. Zgodnie z zasadą rozli‐
czalności określoną w art. 5 ust 2 rozporządzenia 2016/679, administrator powinien od‐
powiednio udokumentować przeprowadzenie oceny uzasadnionego interesu. Jak podkre‐
śliła EROD w Wytycznych 1/2024 w sprawie przetwarzania danych osobowych na pod‐
stawie art. 6 ust. 1 lit. f) rozporządzenia 2016/679, należy rozróżnić pojęcie interesu od
pojęcia celu.
Zgodnie z ww. wytycznymi, „cel” to konkretny powód przetwarzania danych. Z drugiej
strony „interes” to szerszy interes lub korzyść, jaką administrator lub strona trzecia
może uzyskać angażując się w określoną czynność przetwarzania. Aby interes admini‐
stratora można było uznać za uzasadniony musi być on zgodny z prawem, tj. administra‐
tor może go legalnie dochodzić i nie jest on sprzeczny z obowiązującym prawem unijnym
oraz prawem krajowym. Ponadto, zastosowanie niniejszej przesłanki wymaga od Admini‐
stratora przeprowadzenia testu równowagi, jak wynika bowiem z treści art. 6 ust. 1 lit. f)

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 19 z 24

rozporządzenia 2016/679 „przetwarzanie jest niezbędne do celów wynikających z praw‐
nie uzasadnionych interesów realizowanych przez administratora lub stronę trzecią, z
wyjątkiem sytuacji, w których nadrzędny charakter wobec tych interesów mają interesy
lub podstawowe prawa i wolności osoby, której dane dotyczą, wymagające ochrony
danych osobowych (…)”.
Administrator powinien zatem zidentyfikować interesy oraz podstawowe prawa osób,
których dane dotyczą, a następnie przeprowadzić ocenę wpływu (zarówno negatywnego,
jak i pozytywnego) na te osoby. Jak wskazuje EROD w wytycznych 1/2024 w sprawie
przetwarzania danych osobowych na podstawie art. 6 ust. 1 lit. f) rozporządzenia
2016/679, administrator może być zmuszony, aby wziąć pod uwagę również potencjalne,
szersze skutki emocjonalne wynikające z utraty kontroli nad danymi osobowymi przez
osobę, której dane dotyczą, lub uświadomienia sobie, że zostały one wykorzystane w
niewłaściwy sposób lub naruszone.
Z przekazanego przez Komitet Wyborczy materiału dowodowego wynika, że „Legalizacja
działania nastąpiła w związku z realizacją prawa obrony koniecznej dóbr osobistych - do‐
brego imienia i godności C. D., w toku trwającej kampanii wyborczej. C. D. realizował za‐
tem zagwarantowane mu z mocy Konstytucji RP i Kodeksu cywilnego prawo podmiotowe,
które zapewniło legalność ingerencji w dobra H. (…). W przypadku kolizji dóbr osobistych
dopuszczalne jest przyznanie jednemu z nich ad casum wyższości nad drugim, zapew‐
niając tym samym bezprawność albo legalność ingerencji w prawa jednostki”.
Ponadto Administrator wskazał, że „Nie można C. D. zabierać prawa do obrony i pre‐
zentacji własnego stanowiska polemicznego w ramach trwającej debaty publicznej
w trakcie kampanii prezydenckiej. Przyjęcie, że działanie C. D. nie mieściło się w
granicach określonych w art. 5 i 6 RODO prowadzi do wniosku, że przepisy te w za‐
kresie, w jakim uniemożliwiają podjęcia skutecznej obrony dobrego imienia w deba‐
cie publicznej przez kandydata na Prezydenta RP, w czasie trwającej kampanii pre‐
zydenckiej, są rażąco niezgodne z art. 2, 30, 32 ust. 3, 32, 54 ust. 1 Konstytucji RP,
art. 10 Konwencji o ochronie praw człowieka i podstawowych wolności, art. 11 Karty
praw podstawowych Unii Europejskiej, a także w drastyczny sposób ograniczają
możliwość uczciwego prowadzenia procesu wyborczego na najwyższe stanowiska
państwowe, a przez to są nie do pogodzenia z zasadami Konstytucji RP i zasadą
ochrony godności ludzkiej oraz demokracji przedstawicielskiej, o których mowa w
art. 2 ust. 1 i 10 ust. 1 Traktatu o Unii Europejskiej”.
Nie ulega wątpliwości, iż przyjęcie nadrzędności interesów Komitetu Wyborczego i Kan‐
dydata na Prezydenta RP w niniejszej sprawie nastąpiło bez uwzględnienia możliwych
konsekwencji dla osoby, której dane dotyczą (Pana H. K.). Zgromadzony materiał dowo‐
dowy wskazuje bowiem wyłącznie na negatywne konsekwencje zaistniałej sytuacji dla
Administratora, jak np. „Rozwijająca się sytuacja i skala potencjalnych skutków medial‐
nych dla C. D., w razie dalszego kolportowania negatywnej narracji mogła być tak duża,
iż nieodwracalnie ukształtowałaby jego negatywny obraz w oczach opinii publicznej i
tym samym wpłynąć na wynik wyborów”. Administrator wskazywał również na istotę

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 20 z 24

dóbr osobistych, czci oraz godności osobistej. Jak zostało to kilkukrotnie podkreślone w
treści pism Administratora, „(…) C. D. musiał bronić swojego dobrego imienia, ale z uwa‐
gi na specyfikę charakteru stawianych mu zarzutów, nie mógł wyłącznie ujawniać da‐
nych osobowych dotyczących jego osoby - konieczne było ujawnienie również danych
osobowych osoby trzeciej - Pana H.. Regulacja ochrony danych osobowych nie może jed‐
nak pozbawiać prawa do obrony, zwłaszcza w sytuacji, w której osoba przetwarzająca
dane osobowe jest kandydatem na Prezydenta RP i trwa kampania wyborcza”.
Wśród wyjaśnień Administratora nie znalazły się jednak rozważania nad ryzykiem naru‐
szenia praw lub wolności osoby fizycznej, której dane zostały ujawnione w ramach mate‐
riału wideo, tj. Pana H. K. Przyjęty absolutny prymat interesów Administratora nie został
poparty żadną analizą, która wskazywałaby na znaczący nadrzędny charakter tych inte‐
resów, a przecież wśród naruszonych danych osobowych nie znalazły się jedynie dane w
postaci imienia i nazwiska, ale także ściśle osobiste informacje rodzinne, dane dotyczące
czynów zabronionych, dane dotyczące zdrowia, a nawet informacje o zawartości
garderoby osoby, której dane dotyczą ((…) minuta materiału wideo „(…)”[12]). Nie ma
wątpliwości, iż ujawnienie tych wszystkich danych osobowych w ramach materiału wideo
stanowi niezwykle silną ingerencję w prywatność osoby, której dane dotyczą i może pro‐
wadzić do trudnych do pokonania konsekwencji, które częściowo zmaterializowały się,
gdyż dane osobowe Pana H. K. wykorzystane zostały bez jego zgody do prowadzenia
medialnej dyskusji na wielu płaszczyznach kampanii wyborczej.
Administrator w piśmie z 9 lipca 2025 r. wskazał, że „(…) w ocenie Komitetu przesłanką
legalizującą przetwarzanie danych o stanie zdrowia był art. 9 ust. 2 lit. g) RODO, zgodnie
z którym przetwarzanie danych wrażliwych jest legalne jeżeli «przetwarzanie jest nie‐
zbędne ze względów związanych z ważnym interesem publicznym, na podstawie prawa
Unii lub prawa państwa członkowskiego, które są proporcjonalne do wyznaczonego celu,
nie naruszają istoty prawa do ochrony danych i przewidują odpowiednie i konkretne
środki ochrony praw podstawowych i interesów osoby, której dane dotyczą»”. Bezpod‐
stawne jest powołanie się Administratora na ww. przepis rozporządzenia 2016/679 jako
podstawę legalizującą przetwarzanie danych osobowych Pana H. K. mając na uwadze
cały materiał dowodowy, z którego wynika, iż celem przetwarzania tych danych osobo‐
wych była ochrona osoby kandydata na Prezydenta Rzeczypospolitej Polskiej C. D. przed
zarzutami stawianymi mu w mediach. Prezes UODO uważa za nadmiarowe wskazywanie
„ważnego interesu publicznego” nawet w kontekście sytuacji, w której doszło do ujawnie‐
nia danych osobowych, tj. w trakcie kampanii wyborczej.
Motyw 52 preambuły rozporządzenia 2016/679 wyraźnie wskazuje, że „Należy również
zezwolić na wyjątki od zakazu przetwarzania szczególnych kategorii danych osobowych o ile przewiduje to prawo Unii lub prawo państwa członkowskiego i podlega to odpowied‐
nym zabezpieczeniom chroniącym dane osobowe i inne prawa podstawowe - jeżeli uza‐
sadnia to interes publiczny, w szczególności polegający na przetwarzaniu danych osobo‐
wych w dziedzinie prawa pracy, prawa zabezpieczenia społecznego, w tym emerytur,
oraz do celów bezpieczeństwa, monitorowania i ostrzegania zdrowotnego, zapobiegania

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 21 z 24

chorobom zakaźnym i innym poważnym zagrożeniom zdrowotnym. Taki wyjątek może
być przewidziany ze względu na cele zdrowotne, w tym związane ze zdrowiem publicz‐
nym oraz zarządzaniem usługami opieki zdrowotnej, w szczególności zapewnianiem ja‐
kości i ekonomiczności procedur stosowanych do rozstrzygania roszczeń w sprawie
świadczeń i usług w ramach systemu ubezpieczeń zdrowotnych, lub ze względu na cele
archiwalne w interesie publicznym, cele badań naukowych lub historycznych lub cele
statystyczne”. Działania Administratora nie można zatem zakwalifikować jako realizacji
„ważnego interesu społecznego”, gdyż z zebranego materiału dowodowego wynika, iż
bezsprzecznie Komitet Wyborczy działał w realizacji swojego celu, który oparcie znajduje
w przepisach Kodeksu Wyborczego, tj. w ramach prowadzonej kampanii wyborczej oraz
działań promujących kandydata na Prezydenta RP, jak również w celu odparcia
pojawiających się w przestrzeni medialnej zarzutów.
Podsumowując powyższe rozważania, Prezes UODO stwierdził, że przetwarzanie danych
osobowych w postaci imienia, nazwiska, adresu pobytu, sytuacji ściśle osobistej w
aspekcie finansowym i rodzinnym (w tym (…)), jak również danych dotyczących zdrowia
Pana H. K. (w tym informacji o (…)) poprzez ich upublicznienie w filmie opublikowanym
12 maja 2025 r. na kanale „Y.” dostępnym na platformie społecznościowej U., nie znajdu‐
je podstaw prawnych, w tym podstaw w powołanych przez Administratora przepisach
art. 6 ust. 1 lit. d) i f) oraz art. 9 ust. 2 lit. c) i g) rozporządzenia 2016/679, a tym samym
narusza przepisy art. 6 ust. 1 i art. 9 ust. 2 rozporządzenia 2016/679, a w konsekwencji
zasadę zgodności z prawem, rzetelności i przejrzystości, określoną w art. 5 ust. 1 lit. a)
rozporządzenia 2016/679.
Jednocześnie, Prezes UODO, odnosząc się do wniosku Administratora zawartego w pi‐
śmie z 9 lipca 2025 r. o przeprowadzenie dowodu z opinii biegłego ds. badania opinii pu‐
blicznej i interakcji w mediach i mediach społecznościowych celem weryfikacji liczby in‐
terakcji społecznych oraz ich charakteru, wskazuje, że wnioskowana opinia nie miałaby
znaczenia dla prawidłowego stwierdzenia legalności przetwarzania danych osobowych w
niniejszej sprawie, gdyż Administrator planując przetwarzanie danych osobowych każdo‐
razowo zobowiązany jest mieć na uwadze możliwe negatywne konsekwencje tego prze‐
twarzania wobec osób, których dane dotyczą, a nie wyłącznie swój interes, w niniejszym
przypadku związany z rozgłosem medialnym oraz postrzeganiem kandydata na Prezy‐
denta Rzeczypospolitej Polskiej C. D. w mediach. Prezes UODO uznaje zatem powyższy
wniosek za bezzasadny.

IV. Uzasadnienie udzielenia upomnienia
W związku z powyższym, działając na podstawie art. 58 ust. 2 lit. b) rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi, w

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 22 z 24

przypadku naruszenia przepisów niniejszego rozporządzenia przez operacje przetwarza‐
nia, Prezes UODO uznaje za uzasadnione udzielenie Administratorowi upomnienia w
związku ze stwierdzonym naruszeniem przepisów art. 5 ust. 1 lit. a), art. 6 ust. 1 oraz
art. 9 ust. 1 rozporządzenia 2016/679.
Motyw 148 rozporządzenia 2016/679 stanowi, że aby egzekwowanie przepisów rozporzą‐
dzenia było skuteczniejsze, należy za jego naruszenie nakładać sankcje, w tym admini‐
stracyjne kary pieniężne - oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte dla zminimalizowania szkody, na stopień odpowiedzialno‐
ści lub wszelkie mające znaczenie wcześniejsze naruszenia, na sposób, w jaki organ nad‐
zorczy dowiedział się o naruszeniu, na przestrzeganie środków nałożonych na admini‐
stratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.
Prezes UODO uznał, że w ustalonych okolicznościach niniejszej sprawy wystarczającą re‐
akcją na stwierdzone po stronie Administratora nieprawidłowości jest udzielenie mu upo‐
mnienia. Decydując o wykorzystaniu tego środka prawnego Prezes UODO wziął w szcze‐
gólności pod uwagę, że ujawnienie danych osobowych nastąpiło tydzień przed pierwszą
turą wyborów prezydenckich, a zatem w najbardziej intensywnym okresie kampanii wy‐
borczej. Upomnienie nałożone niniejszą decyzją powinno uświadomić Komitetowi Wybor‐
czemu naganność działania polegającego na udostępnieniu bez podstawy prawnej w
materiałach publikowanych na powszechnie dostępnych platformach społecznościowych
danych osobowych osób niepełniących funkcji publicznych oraz wskazać Administratoro‐
wi na konieczność zwracania większej uwagi na kwestie, jakie poruszane są w trakcie
prowadzonych dyskusji medialnych, w szczególności tych odbywanych w ramach prowa‐
dzonej agitacji wyborczej w czasie trwania kampanii wyborczej.
Niezależnie od upomnienia udzielonego Administratorowi niniejszą decyzją, wobec
stwierdzonych naruszeń przepisów, Prezes UODO zastosował wobec Administratora śro‐
dek naprawczy w postaci nakazu dostosowania operacji przetwarzania danych osobo‐
wych do przepisów rozporządzenia 2016/679 poprzez zaprzestanie udostępniania da‐
nych osobowych Pana H. K., tj. imienia, nazwiska, adresu pobytu, informacji o charakte‐
rze finansowym i rodzinnym, problemach natury prawnej oraz danych dotyczących
zdrowia, w materiale wideo zatytułowanym „(…).”, dostępnym na kanale „Y.” na platfor‐
mie społecznościowej U., opublikowanym w dniu 12 maja 2025 r., w terminie 7 od dnia
doręczenia niniejszej decyzji.
Podsumowując, z uwagi na charakter i wagę stwierdzonego naruszenia przepisów rozpo‐
rządzenia 2016/679, jego nieodwracalność rozumianą jako brak możliwości powrotu do
momentu sprzed naruszenia i całokształt okoliczności związanych z naruszeniem oraz
rekcją na nie po stronie Administratora, a zarazem potrzebę egzekwowania zapisów roz‐
porządzenia 2016/679 (por. motyw 148), Prezes UODO uznał za zasadne skorzystanie w

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 23 z 24

niniejszej sprawie z instrumentu o charakterze naprawczym przewidzianego w art. 58
ust. 2 lit. b) rozporządzenia 2016/679 i skierowanie do Administratora upomnienia w
związku z zaistniałą sytuacją.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

[1] https://(…)
[2] Ustawa z dnia 26 stycznia 1984 r. Prawo prasowe (Dz. U. z 2018 r. poz. 1914).
[3] https://uodo.gov.pl/pl/383/497
[4] https://www.edpb.europa.eu/our-work-tools/our-documents/guidelines/guideli‐
nes-22019-processing-personal-data-under-article-61b_pl
[5] https://www.edpb.europa.eu/our-work-tools/documents/public-consultations/2024/
guidelines-12024-processing-personal-data-based_pl
[6] Tak np.: wyrok TSUE z 4 lipca 2023, C-252/21, Meta v. B., pkt 109; wyrok TSUE z 11
grudnia 2019, C 708/18, A. de P. bloc M5A-ScaraA, pkt 48; wyrok TSUE z 4 października
2024, C-621/22, K. T., pkt 42-43 i 51-52.
[7] https://www.edpb.europa.eu/sites/default/files/files/file1/
edpb_guidelines_202003_healthdatascientificresearchcovid19_pl_0.pdf
[8] Np. W odniesieniu do dyrektywy 95/46/WE wyrok Trybunału Sprawiedliwości Unii
Europejskiej z dnia 6 listopada 2003 r., sprawa C-101/01 (Lindqvist), pkt 50.
[9] Art. 9 ust. 2 lit a) osoba, której dane dotyczą, wyraziła wyraźną zgodę na przetwa‐
rzanie tych danych osobowych w jednym lub kilku konkretnych celach, chyba że prawo
Unii lub prawo państwa członkowskiego przewidują, iż osoba, której dane dotyczą, nie
może uchylić zakazu, o którym mowa w ust. 1; b) przetwarzanie jest niezbędne do wy‐
pełnienia obowiązków i wykonywania szczególnych praw przez administratora lub oso‐
bę, której dane dotyczą, w dziedzinie prawa pracy, zabezpieczenia społecznego i
ochrony socjalnej, o ile jest to dozwolone prawem Unii lub prawem państwa członkow‐
skiego, lub porozumieniem zbiorowym na mocy prawa państwa członkowskiego prze‐
widującymi odpowiednie zabezpieczenia praw podstawowych i interesów osoby, której
dane dotyczą; c) przetwarzanie jest niezbędne do ochrony żywotnych interesów oso‐
by, której dane dotyczą, lub innej osoby fizycznej, a osoba, której dane dotyczą, jest fi‐
zycznie lub prawnie niezdolna do wyrażenia zgody; d) przetwarzania dokonuje się w
ramach uprawnionej działalności prowadzonej z zachowaniem odpowiednich zabezpie‐
czeń przez fundację, stowarzyszenie lub inny niezarobkowy podmiot o celach politycz‐
nych, światopoglądowych, religijnych lub związkowych, pod warunkiem że przetwarza‐
nie dotyczy wyłącznie członków lub byłych członków tego podmiotu lub osób utrzymu‐
jących z nim stałe kontakty w związku z jego celami oraz że dane osobowe nie są
ujawniane poza tym podmiotem bez zgody osób, których dane dotyczą;
[10] Art. 9 ust. 2 lit. e) przetwarzanie dotyczy danych osobowych w sposób oczywisty
upublicznionych przez osobę, której dane dotyczą; f) przetwarzanie jest niezbędne do
ustalenia, dochodzenia lub obrony roszczeń lub w ramach sprawowania wymiaru spra‐
wiedliwości przez sądy; g) przetwarzanie jest niezbędne ze względów związanych z
ważnym interesem publicznym, na podstawie prawa Unii lub prawa państwa członkow‐
skiego, które są proporcjonalne do wyznaczonego celu, nie naruszają istoty prawa do
ochrony danych i przewidują odpowiednie i konkretne środki ochrony praw podstawo‐

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

Decyzja DKN.5131.10.2025

Strona 24 z 24

wych i interesów osoby, której dane dotyczą; h) przetwarzanie jest niezbędne do celów
profilaktyki zdrowotnej lub medycyny pracy, do oceny zdolności pracownika do pracy,
diagnozy medycznej, zapewnienia opieki zdrowotnej lub zabezpieczenia społecznego,
leczenia lub zarządzania systemami i usługami opieki zdrowotnej lub zabezpieczenia
społecznego na podstawie prawa Unii lub prawa państwa członkowskiego lub zgodnie
z umową z pracownikiem służby zdrowia i z zastrzeżeniem warunków i zabezpieczeń, o
których mowa w ust. 3; i) przetwarzanie jest niezbędne ze względów związanych z in‐
teresem publicznym w dziedzinie zdrowia publicznego, takich jak ochrona przed po‐
ważnymi transgranicznymi zagrożeniami zdrowotnymi lub zapewnienie wysokich stan‐
dardów jakości i bezpieczeństwa opieki zdrowotnej oraz produktów leczniczych lub wy‐
robów medycznych, na podstawie prawa Unii lub prawa państwa członkowskiego, któ‐
re przewidują odpowiednie, konkretne środki ochrony praw i wolności osób, których
dane dotyczą, w szczególności tajemnicę zawodową; j) przetwarzanie jest niezbędne
do celów archiwalnych w interesie publicznym, do celów badań naukowych lub histo‐
rycznych lub do celów statystycznych zgodnie z art. 89 ust. 1, na podstawie prawa
Unii lub prawa państwa członkowskiego, które są proporcjonalne do wyznaczonego
celu, nie naruszają istoty prawa do ochrony danych i przewidują odpowiednie, konkret‐
ne środki ochrony praw podstawowych i interesów osoby, której dane dotyczą.
[11] M. Sakowska-Baryła (red.), Ogólne rozporządzenie o ochronie danych osobowych.
Komentarz, wyd. 1, 2018
[12] https://(…).

https://uodo.neurodoc.pl/document/urn:ndoc:gov:pl:uodo:2025:dkn_5131_10/content

2025-09-03 13:16

