Warszawa, 6 marca 2025
NIEPRAWOMOCNA

Decyzja
DKN.5112.10.2024

Na podstawie art. 104 § 1 ustawy z dnia 14 czerwca 1960 r. – Kodeks postępowania
administracyjnego (Dz. U. z 2024 r. poz. 572) w związku z art. 7 ust. 1 i 2, art. 60, art.
90, art. 101 i art. 103 ustawy z dnia 10 maja 2018 r. o ochronie danych osobowych (Dz.
U. z 2019 r. poz. 1781), a także art. 57 ust. 1 lit. a) oraz h), art. 58 ust. 2 lit. d) oraz lit. i),
art. 83 ust. 1 i 2 oraz art. 83 ust. 4 lit. a) w związku z art. 24 ust. 1 oraz art. 32 ust. 1 i
ust. 2 rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych osobo‐
wych i w sprawie swobodnego przepływu takich danych oraz uchylenia dyrektywy 95/46/
WE (ogólne rozporządzenie o ochronie danych) (Dz. Urz. UE L 119 z 04.05.2016, str. 1,
ze zm.), dalej rozporządzenie 2016/679,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez J. (…) w M. „(…)” S.A. w likwi‐
dacji z siedzibą w M. przy (…), Prezes Urzędu Ochrony Danych Osobowych
I.
Stwierdza naruszenie przez J. (…) w M. „(…)” S.A. w likwidacji z siedzibą w M. przy
(…) przepisów art. 24 ust. 1 oraz art. 32 ust. 1 i ust. 2 rozporządzenia 2016/679,
polegające na:
1) nieprzeprowadzeniu analizy ryzyka dla operacji przetwarzania danych osobo‐
wych w związku z prowadzeniem działalności polegającej na redagowaniu, przy‐
gotowywaniu, tworzeniu lub publikowaniu materiałów prasowych;
2) niestosowaniu się do postanowień „Polityki bezpieczeństwa danych osobowych
w J. (…) SA” oraz „Instrukcji zarządzania systemami informatycznymi służącymi
do przetwarzania danych osobowych w J. (…) SA”;
3) niewdrożeniu środków bezpieczeństwa danych gwarantujących zdolność do cią‐
głego zapewnienia poufności, integralności, dostępności i odporności systemów
i usług przetwarzania z uwagi na:

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 2 z 23

a)

II.

III.

brak jasnych i przejrzystych zasad postępowania z materiałami prasowymi
zawierającymi dane osobowe, regulujących obowiązek weryfikacji tych ma‐
teriałów przed ich publikacją pod kątem zawartych w nich danych osobo‐
wych identyfikujących osoby fizyczne, których opublikowanie może naru‐
szać przepisy prawa lub prawa i wolności osób fizycznych;
b) brak szyfrowania nośników zawierających dane osobowe używanych poza
obszarem przetwarzania;
4) niewdrożeniu odpowiednich środków technicznych i organizacyjnych w celu za‐
pewnienia regularnego testowania, mierzenia i oceniania skuteczności środków
technicznych i organizacyjnych mających zapewnić bezpieczeństwo danych
osobowych.
Nakazuje J. (…) w M. „(…)” S.A. w likwidacji z siedzibą w M. dostosowanie operacji
przetwarzania do przepisów rozporządzenia 2016/679, w terminie 60 dni od dnia
doręczenia niniejszej decyzji, poprzez:
1) wdrożenie odpowiednich środków technicznych i organizacyjnych, aby zapewnić
zdolność do ciągłego zapewnienia poufności, integralności, dostępności i odpor‐
ności systemów i usług przetwarzania, po uprzednim przeprowadzeniu analizy
ryzyka, uwzględniającej stan wiedzy technicznej, koszt wdrożenia, zakres, kon‐
tekst i cele przetwarzania oraz ryzyko naruszenia praw lub wolności osób
fizycznych, w związku z:
a) redagowaniem, przygotowywaniem, tworzeniem i publikacją materiałów
prasowych, aby określić i wprowadzić zasady weryfikacji materiałów praso‐
wych pod kątem zawartych w nich danych osobowych, których publikacja
może naruszać przepisy prawa lub prawa i wolności osób fizycznych,
b) wykorzystaniem nośników zawierających dane do ich przetwarzania;
2) wdrożenie odpowiednich środków technicznych i organizacyjnych, aby zapewnić
regularne testowanie, mierzenie i ocenianie skuteczności środków mających
zapewnić bezpieczeństwo przetwarzania.
Nakłada na J. (…) w M. „(…)” S.A. w likwidacji z siedzibą w M. za naruszenie przepi‐
sów art. 32 ust. 1 i ust. 2 rozporządzenia 2016/679, administracyjną karę pieniężną
w wysokości 56 824 PLN (słownie: pięćdziesięciu sześciu tysięcy ośmiuset
dwudziestu czterech złotych).

Uzasadnienie
Upoważnieni przez Prezesa Urzędu Ochrony Danych Osobowych (zwanego dalej „Preze‐
sem Urzędu”) kontrolujący przeprowadzili w J. (…) w M. „(…)” S.A. w likwidacji z siedzibą
w M. przy (…) (zwanym dalej „Spółką” lub „Administratorem”), kontrolę zgodności prze‐
twarzania danych osobowych z przepisami o ochronie danych osobowych, tj. z rozporzą‐
dzeniem 2016/679 oraz ustawą z dnia 10 maja 2018 r. o ochronie danych osobowych

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 3 z 23

(Dz. U. z 2019 r., poz. 1781), zwaną dalej „ustawą”. Kontrolą objęto stosowane w Spółce
środki techniczne i organizacyjne, aby przetwarzanie danych w związku z prowadzeniem
działalności polegającej na redagowaniu, przygotowywaniu, tworzeniu lub publikowaniu
materiałów prasowych w rozumieniu ustawy z dnia 26 stycznia 1984 r. – Prawo prasowe
(Dz. U. z 2018 r. poz. 1914) odbywało się zgodnie z rozporządzeniem 2016/679. Przed‐
miotem kontroli było ustalenie następujących kwestii:
a) Czy zostały wdrożone odpowiednie środki techniczne i organizacyjne, aby przetwa‐
rzanie danych osobowych odbywało się zgodnie z rozporządzeniem 2016/679 z
uwzględnieniem charakteru, zakresu, kontekstu, celów przetwarzania i ryzyka naru‐
szenia praw i wolności osób fizycznych oraz w sposób zapewniający stopień bezpie‐
czeństwa odpowiadający temu ryzyku (art. 32 i art. 24 rozporządzenia 2016/679).
b) Czy wdrożone środki techniczne i organizacyjne obejmują odpowiednie polityki
ochrony danych, oraz czy środki te są w razie potrzeby poddawane przeglądom i
uaktualniane.
c) Czy skuteczność stosowanych środków technicznych mających zapewnić bezpie‐
czeństwo przetwarzania była regularnie testowana, mierzona oraz oceniana (art. 32
ust. 1 lit. d) rozporządzenia 2016/679).
d) Czy przeprowadzona została analiza ryzyka w odniesieniu do przyjętych środków
bezpieczeństwa (art. 32 ust. 2 rozporządzenia 2016/679).
e) Czy podjęte zostały działania w celu zapewnienia, by każda osoba fizyczna działają‐
ca z upoważnienia administratora, która ma dostęp do danych osobowych, przetwa‐
rzała je na polecenie administratora (art. 29 i art. 32 ust. 4 rozporządzenia
2016/679).
f) Czy została przeprowadzona ocena skutków dla ochrony danych (DPIA) dla proce‐
sów przetwarzania danych mogących powodować wysokie ryzyko naruszenia praw
lub wolności (art. 35 rozporządzenia 2016/679).
W toku kontroli odebrano od pracowników Spółki ustne wyjaśnienia, a także dokonano
oględzin pomieszczeń, urządzeń i systemów informatycznych służących do przetwarza‐
nia danych. Ponadto, kontrolujący pozyskali kopie dokumentów mających znaczenie dla
przedmiotu kontroli, w tym „Politykę bezpieczeństwa danych osobowych w J. (…) SA”
oraz „Instrukcję zarządzania systemami informatycznymi służącymi do przetwarzania
danych osobowych w J. (…) SA”, stanowiące załączniki do protokołu kontroli. Ustalony
przez kontrolujących stan faktyczny szczegółowo opisany został w protokole kontroli,
który został podpisany przez osobę uprawnioną do reprezentowania Spółki. Na podsta‐
wie tak zgromadzonego materiału dowodowego ustalono, że w procesie przetwarzania
danych osobowych Spółka, jako administrator danych, naruszyła – mające zastosowanie
do prowadzonej przez nią działalności – przepisy o ochronie danych osobowych.
Uchybienia te polegały na:
a) Niewdrożeniu opracowanych przez Administratora środków technicznych i organiza‐
cyjnych w postaci polityk i instrukcji – w związku z niezastosowaniem się do ich po‐
stanowień, czego wyrazem jest m.in. brak analizy ryzyka dla procesów przetwarza‐
nia danych oraz brak szyfrowania nośników wykorzystywanych do przetwarzania

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

b)

c)

d)

Strona 4 z 23

danych, o których mowa w dokumentach „Polityka bezpieczeństwa danych
osobowych w J. (…) SA” oraz „Instrukcja zarządzania systemami informatycznymi
służącymi do przetwarzania danych osobowych w J. (…) SA”.
Nieprzeprowadzeniu analizy ryzyka dla operacji przetwarzania danych osobowych w
związku z redagowaniem, przygotowywaniem, tworzeniem lub publikowaniem mate‐
riałów prasowych w rozumieniu ustawy Prawo prasowe, mimo, iż „Polityka bezpie‐
czeństwa danych osobowych w J. (…) SA” wprost w § 5 ust. 4 i ust. 6 odwołuje się do
analizy ryzyka jako podstawy projektowanego i utrzymywanego systemu
bezpieczeństwa danych osobowych.
Niewdrożeniu środków bezpieczeństwa danych gwarantujących zdolność do ciągłe‐
go zapewnienia poufności, integralności, dostępności i odporności systemów i usług
przetwarzania – w związku z prowadzeniem działalności polegającej na redagowa‐
niu, przygotowywaniu, tworzeniu lub publikowaniu materiałów prasowych, z uwagi
na:
–
brak jasnych i przejrzystych procedur (instrukcji) postępowania z materiałami
prasowymi zawierającymi dane osobowe w rozumieniu art. 4 ust. 1 rozporzą‐
dzenia 2016/679, regulujących obowiązek weryfikacji materiałów przed ich pu‐
blikacją pod kątem zawartych w nich danych osobowych identyfikujących osoby
fizyczne, których opublikowanie może naruszać przepisy prawa lub prawa i
wolności osób fizycznych,
–
brak szyfrowania nośników zawierających dane osobowe przekazywanych poza
obszar przetwarzania.
Nieprzeprowadzeniu przeglądów i aktualizacji wdrożonych środków technicznych i
organizacyjnych.

W związku z powyższym, Prezes Urzędu wszczął w ww. zakresie postępowanie admini‐
stracyjne w celu dostosowania przez Spółkę operacji przetwarzania do przepisów rozpo‐
rządzenia 2016/679. Pismem z 6 września 2024 r. zawiadomił Spółkę o wszczęciu postę‐
powania. Spółka nie odniosła się do zawiadomienia o wszczęciu postępowania admini‐
stracyjnego i nie przedstawiła swojego stanowiska w zakresie stwierdzonego przez Pre‐
zesa Urzędu naruszenia przepisów o ochronie danych osobowych. W odpowiedzi na za‐
wiadomienie o wszczęciu postępowania Spółka pismem z (…) września 2024 r. złożyła je‐
dynie roczne sprawozdanie finansowe Spółki za rok 2023 obejmujące informację dodat‐
kową, bilans, rachunek i strat za okres od 01.01.2023 do 28.12.2023 oraz informację
dodatkową, bilans, rachunek i strat za okres od 29.12.2023 do 31.12.2023.
J. (…) w M. „(…)” S.A. w likwidacji została wpisana do rejestru przedsiębiorców Krajowe‐
go Rejestru Sądowego (…) lipca 2002 r. pod numerem KRS: (…) przez Sąd Rejonowy w
M., (…) Wydział Gospodarczy Krajowego Rejestru Sądowego. Zgodnie z KRS przedmio‐
tem przeważającej działalności Spółki jest (…). Uchwałą nr 2 Nadzwyczajnego Zgroma‐
dzenia podjętą (…) grudnia 2023 r. Spółka została postawiona w stan likwidacji. Admini‐
strator prowadzi także stronę internetową pod adresem https://(…).pl, na której
prezentowane są materiały prasowe dla (…).

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 5 z 23

W tym stanie faktycznym, na podstawie zgromadzonego w sprawie materiału dowodo‐
wego, Prezes Urzędu Ochrony Danych Osobowych zważył, co następuje:

Naruszenie przepisów art. 24 ust. 1 oraz art. 32 ust. 1 i 2
rozporządzenia 2016/679.
Zgodnie z art. 2 ust. 1 ustawy, do działalności polegającej na redagowaniu, przygotowy‐
waniu, tworzeniu lub publikowaniu materiałów prasowych w rozumieniu ustawy z dnia
26 stycznia 1984 r. – Prawo prasowe (Dz. U. z 2018 r. poz. 1914), a także do wypowiedzi
w ramach działalności literackiej lub artystycznej nie stosuje się przepisów art. 5-9, art.
11, art. 13-16, art. 18-22, art. 27, art. 28 ust. 2-10 oraz art. 30 rozporządzenia 2016/679.
W tym miejscu należy wyjaśnić, że mimo wyłączenia stosowania wskazanych w ww. art.
2 ust. 1 ustawy przepisów rozporządzenia 2016/679 do działalności polegającej na reda‐
gowaniu, przygotowywaniu, tworzeniu lub publikowaniu materiałów prasowych, co jest
wyrazem realizacji przez ustawodawcę obowiązku wynikającego z art. 85 rozporządzenia
2016/679, pozostałe przepisy tego rozporządzenia mają zastosowanie w tej dziedzinie.
Takie wyłączenie nie dotyczy zatem m.in. obowiązków administratora nałożonych przez
art. 24 ust. 1 oraz art. 32 ust. 1 i 2 rozporządzenia 2016/679.
Art. 24 ust. 1 rozporządzenia 2016/679 wskazuje, że administrator uwzględniając cha‐
rakter, zakres, kontekst i cele przetwarzania oraz ryzyko naruszenia praw lub wolności
osób fizycznych o różnym prawdopodobieństwie i wadze, wdraża odpowiednie środki
techniczne i organizacyjne, aby przetwarzanie odbywało się zgodnie z niniejszym rozpo‐
rządzeniem i aby móc to wykazać. Środki te są w razie potrzeby poddawane przeglądom
i uaktualniane.
Zgodnie z art. 32 ust. 1 rozporządzenia 2016/679, uwzględniając stan wiedzy technicz‐
nej, koszt wdrażania oraz charakter, zakres, kontekst i cele przetwarzania oraz ryzyko
naruszenia praw lub wolności osób fizycznych o różnym prawdopodobieństwie wystąpie‐
nia i wadze, administrator i podmiot przetwarzający wdrażają odpowiednie środki tech‐
niczne i organizacyjne, aby zapewnić stopień bezpieczeństwa odpowiadający temu
ryzyku, w tym między innymi w stosownym przypadku:
a) pseudonimizację i szyfrowanie danych osobowych;
b) zdolność do ciągłego zapewnienia poufności, integralności, dostępności i odporności
systemów i usług przetwarzania;
c) zdolność do szybkiego przywrócenia dostępności danych osobowych i dostępu do
nich w razie incydentu fizycznego lub technicznego;
d) regularne testowanie, mierzenie i ocenianie skuteczności środków technicznych i
organizacyjnych mających zapewnić bezpieczeństwo przetwarzania.
W myśl ustępu 2 tego artykułu, administrator oceniając, czy stopień bezpieczeństwa
jest odpowiedni, uwzględnia się w szczególności ryzyko wiążące się z przetwarza‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 6 z 23

niem, w szczególności wynikające z przypadkowego lub niezgodnego z prawem
zniszczenia, utraty, modyfikacji, nieuprawnionego ujawnienia lub nieuprawnionego
dostępu do danych osobowych przesyłanych, przechowywanych lub w inny sposób
przetwarzanych.
Wskazać zatem należy, że do podstaw prawnej ochrony danych osobowych wprowadzo‐
nej rozporządzeniem 2016/679 należy obowiązek zapewnienia bezpieczeństwa przetwa‐
rzanych danych, określony między innymi w art. 32 ust. 1 rozporządzenia 2016/679.
Przepis ten wprowadza podejście oparte na ryzyku, wskazując jednocześnie kryteria, w
oparciu o które administrator powinien dokonać wyboru odpowiednich środków technicz‐
nych i organizacyjnych, aby zapewnić stopień bezpieczeństwa odpowiadający temu ryzy‐
ku. Obok ryzyka naruszenia praw lub wolności osób fizycznych należy zatem uwzględnić
stan wiedzy technicznej, koszt wdrażania oraz charakter, zakres, kontekst i cele przetwa‐
rzania. Rozporządzenie 2016/679 wprowadziło podejście, w którym zarządzanie ryzy‐
kiem jest fundamentem działań związanych z ochroną danych osobowych i ma charakter
ciągłego procesu.
Ustalenie odpowiednich środków technicznych i organizacyjnych jest procesem dwueta‐
powym. W pierwszej kolejności istotnym jest określenie poziomu ryzyka, jakie wiąże się z
przetwarzaniem danych osobowych uwzględniając przy tym kryteria wskazane w art. 32
ust. 1 rozporządzenia 2016/679, a następnie dobór takich środków technicznych i organi‐
zacyjnych, które zapewnią odpowiedni poziom bezpieczeństwa względem tego ryzyka.
W stosownych przypadkach należy wdrożyć takie środki jak pseudonimizacja i szyfrowa‐
nie danych osobowych, zdolność do ciągłego zapewnienia poufności, integralności, do‐
stępności i odporności systemów i usług przetwarzania, zdolność do szybkiego przywró‐
cenia dostępności danych osobowych i dostępu do nich w razie incydentu fizycznego lub
technicznego oraz regularne testowanie, mierzenie i ocenianie skuteczności środków
technicznych i organizacyjnych mających zapewnić bezpieczeństwo przetwarzania.
Podmiot, który przetwarza dane osobowe, zobligowany jest nie tylko do zapewnienia
zgodności z wytycznymi rozporządzenia 2016/679 poprzez jednorazowe wdrożenie orga‐
nizacyjnych i technicznych środków bezpieczeństwa, ale również do zapewnienia ciągło‐
ści monitorowania poziomu zagrożeń oraz zapewnienia rozliczalności w zakresie pozio‐
mu oraz adekwatności wprowadzonych zabezpieczeń. Oznacza to, że koniecznością staje
się możliwość udowodnienia przed organem nadzorczym, że wprowadzone rozwiązania,
mające na celu zapewnienie bezpieczeństwa danych osobowych, są adekwatne do po‐
ziomu ryzyka, jak również uwzględniają charakter danej organizacji oraz wykorzystywa‐
nych mechanizmów przetwarzania danych osobowych. Administrator samodzielnie ma
przeprowadzić szczegółową analizę prowadzonych procesów przetwarzania danych i do‐
konać oceny ryzyka, a następnie zastosować takie środki i procedury, które będą ade‐
kwatne do oszacowanego ryzyka. Konsekwencją takiej orientacji jest rezygnacja z list
wymagań, w zakresie bezpieczeństwa narzuconych przez prawodawcę, na rzecz samo‐
dzielnego doboru zabezpieczeń w oparciu o analizę zagrożeń. Administratorom nie wska‐
zuje się konkretnych środków i procedur w zakresie bezpieczeństwa. Wojewódzki Sąd Ad‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 7 z 23

ministracyjny w Warszawie w uzasadnieniu wyroku z 26 sierpnia 2020 r., sygn. II SA/Wa
2826/19, wskazał, że „(…) Przepis ten [art. 32 rozporządzenia 2016/679] nie wymaga od
administratora danych wdrożenia jakichkolwiek środków technicznych i organizacyjnych,
które mają stanowić środki ochrony danych osobowych, ale wymaga wdrożenia środków
adekwatnych. Taką adekwatność oceniać należy pod kątem sposobu i celu, w jakim dane
osobowe są przetwarzane, ale też należy brać pod uwagę ryzyko związane z przetwarza‐
niem tych danych osobowych, które to ryzyko charakteryzować się może różną wysoko‐
ścią. Przyjęte środki mają mieć charakter skuteczny, w konkretnych przypadkach niektó‐
re środki będą musiały być środkami o charakterze niwelującym niskie ryzyko, inne –
muszą niwelować ryzyko wysokie, ważne jednak jest, aby wszystkie środki (a także każ‐
dy z osobna) były adekwatne i proporcjonalne do stopnia ryzyka (…) czynności o charak‐
terze techniczno-organizacyjnym leżą w gestii administratora danych osobowych, ale nie
mogą być dobierane w sposób całkowicie swobodny i dobrowolny, bez uwzględnienia
stopnia ryzyka oraz charakteru chronionych danych osobowych (…)”.
W świetle powyższego wskazać należy, że analiza ryzyka przeprowadzana przez admini‐
stratora danych powinna zostać udokumentowana oraz uzasadniona na podstawie
przede wszystkim określenia stanu faktycznego, istniejącego w momencie jej przeprowa‐
dzania. Należy wziąć pod uwagę w szczególności charakterystykę zachodzących proce‐
sów, aktywa, podatności, zagrożenia oraz istniejące zabezpieczenia, w ramach zacho‐
dzących procesów przetwarzania danych osobowych. Nie można również w trakcie tego
procesu pominąć zakresu oraz charakteru danych osobowych przetwarzanych w toku
czynności realizowanych przez administratora danych, albowiem w zależności właśnie
od zakresu oraz charakteru ujawnionych danych zależeć będą potencjalne negatywne
skutki dla osoby fizycznej w przypadku wystąpienia naruszenia ochrony jej danych oso‐
bowych.
Aby analiza ryzyka została przeprowadzona w sposób właściwy, winny być zdefiniowane
dla każdego z aktywów zagrożenia, mogące wystąpić w procesach przetwarzania da‐
nych. Określenie aktywa używane jest dla wskazania wszystkiego, co stanowi wartość
dla administratora danych. Pewne aktywa stanowić będą wartość wyższą od innych, i
również z tej perspektywy winny być oceniane i zabezpieczane. Bardzo istotne są rów‐
nież wzajemne powiązania występujących aktywów, np. poufność aktywów (danych oso‐
bowych) zależna będzie od rodzaju i sposobu przetwarzania tych danych. Ustalenie war‐
tości aktywów jest konieczne do oszacowania skutków ewentualnego incydentu (naru‐
szenia ochrony danych osobowych). Jest oczywistym, że szeroki zakres danych osobo‐
wych lub przetwarzanie danych osobowych, o których mowa w art. 9 ust. 1 lub art. 10
rozporządzenia 2016/679, może spowodować (w przypadku wystąpienia naruszenia
ochrony danych osobowych) daleko idące negatywne skutki dla osób, których dane doty‐
czą, powinny być zatem oceniane jako aktywa o wysokiej wartości, a co za tym idzie
stopień ich ochrony powinien być odpowiednio wysoki.
Określenie stosowanych zabezpieczeń jest konieczne, między innymi w tym celu, aby ich
nie powielać. Należy również bezwzględnie sprawdzić skuteczność funkcjonowania tych

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 8 z 23

zabezpieczeń, ponieważ istnienie zabezpieczenia niesprawdzonego po pierwsze może
wyeliminować jego wartość, po drugie zaś może dać fałszywe poczucie bezpieczeństwa
oraz może skutkować pominięciem (niewykryciem) krytycznej podatności, która wyko‐
rzystana spowoduje negatywne skutki, w tym w szczególności może doprowadzić do na‐
ruszenia ochrony danych osobowych. Zgodnie z normą ISO/IEC 27000 podatność jest
określana jako słabość bądź luka w zabezpieczeniach, która wykorzystana przez dane
zagrożenie może zakłócać funkcjonowanie, a także może prowadzić do incydentów bądź
naruszeń ochrony danych osobowych. Identyfikowanie zagrożeń polega na określaniu,
jakie zagrożenia i z jakiego kierunku (powodu) mogą się pojawić[1].
Metodą przeprowadzenia analizy ryzyka jest np. zdefiniowanie poziomu ryzyka jako ilo‐
czynu prawdopodobieństwa i skutków wystąpienia danego incydentu. Konieczność prze‐
prowadzenia analizy ryzyka podkreślona jest także w orzecznictwie. W tym przedmiocie
wypowiedział się WSA w Warszawie, między innymi w wyroku z 13 maja 2021 r., sygn. II
SA/Wa 2129/20, gdzie podniósł, że „Administrator danych powinien zatem przeprowa‐
dzić analizę ryzyka i ocenić, z jakimi zagrożeniami ma do czynienia”. Sąd ten podobnie
wypowiedział się m.in. w wyroku z 5 października 2023 r., sygn. akt II SA/Wa 502/23.
W toku przeprowadzonej kontroli ustalono, że w ramach przyjętych środków organizacyj‐
nych mających zapewnić bezpieczeństwo przetwarzania danych, w celu realizacji obo‐
wiązków wynikających z rozporządzenia 2016/679, Spółka zarządzeniem nr (…) z (…)
grudnia 2018 r. Prezesa Zarządu J. (…) S.A. w sprawie ochrony danych osobowych w J.
(…) S.A. wprowadziła „Politykę bezpieczeństwa danych osobowych w J. (…) S.A.” jako za‐
łącznik nr 1 do tego zarządzenia oraz „Instrukcję zarządzania systemami informatyczny‐
mi służącymi do przetwarzania danych osobowych w J. (…) S.A.” jako załącznik nr 2 do
wskazanego zarządzenia. Wprowadzona „Polityka bezpieczeństwa danych osobowych w
J. (…) S.A.” w § 5 ust. 4 wskazuje, że podstawą projektowanego i utrzymywanego syste‐
mu bezpieczeństwa danych osobowych jest analiza ryzyka dokonywana doraźnie do no‐
wych oraz podlegających zmianom procesów biznesowych (czynności przetwarzania da‐
nych), które mogą nieść ze sobą realne zagrożenie dla prywatności osób, których dane
są przetwarzane w Spółce; regularna ocena ryzyka (w określonych odstępach czasu) do‐
konywana jest w odniesieniu do wcześniej zanalizowanych procesów w celu aktualizacji
wdrożonych rozwiązań systemowych i zastosowanych zabezpieczeń. W § 5 ust. 6 ww. do‐
kumentu wskazano zaś, że proces analizy ryzyka prowadzony jest w trybie i zakresie
określonym odrębną instrukcją nie stanowiącą elementu tej Polityki w okresie nie póź‐
niejszym niż dwa lata od ostatniego szacowania ryzyka lub w sytuacji zmiany zakresu i
zasad przetwarzania danych osobowych w ramach określonej czynności przetwarzania
danych.
Niemniej jednak przeprowadzone czynności kontrolne wykazały, że Spółka jako admini‐
strator danych nie przeprowadziła takiej analizy ryzyka dla operacji przetwarzania da‐
nych osobowych w związku z prowadzeniem działalności polegającej na redagowaniu,
przygotowywaniu, tworzeniu lub publikowaniu materiałów prasowych. Taka analiza ryzy‐
ka nie została również przedstawiona organowi nadzorczemu w reakcji na zawiadomie‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 9 z 23

nie o wszczęciu postępowania administracyjnego. Nie zostały zrealizowane również po‐
stanowienia „Instrukcji zarządzania systemami informatycznymi służącymi do
przetwarzania danych osobowych w J. (…) S.A.”, gdzie w pkt 13 znajdują się informacje,
że urządzenia i nośniki zawierające dane osobowe przekazywane poza obszar przetwa‐
rzania należy zabezpieczyć w sposób zapewniający poufność i integralność tych danych.
Realizacja zabezpieczeń powinna nastąpić poprzez zaszyfrowanie nośników zawierają‐
cych dane osobowe. Natomiast w toku dokonywania czynności kontrolnych stwierdzono,
że (…), smartfony i dyski w laptopach nie są szyfrowane. Powyższe prowadzi do wniosku,
że Spółka pomimo wprowadzenia, a właściwie tylko opracowania „Polityki bezpieczeń‐
stwa danych osobowych w J. (…) S.A.” oraz „Instrukcji zarządzania systemami informa‐
tycznymi służącymi do przetwarzania danych osobowych w J. (…) S.A.” nie wdrożyła ich
w pełnym zakresie, bowiem zawarte w nich postanowienia nie są przez Spółkę przestrze‐
gane. Braki w tym zakresie świadczą o naruszeniu obowiązków administratora wynikają‐
cych z art. 24 ust. 1 oraz art. 32 ust. 1 i 2 rozporządzenia 2016/679.
Zaznaczyć należy, że wyżej powołany art. 24 ust. 1 rozporządzenia 2016/679 obejmuje
obowiązek wykazania przez administratora, że przetwarzanie odbywa się zgodnie z roz‐
porządzeniem 2016/679, a więc wykazania, że wypełnił on obowiązek wdrożenia „odpo‐
wiednich środków technicznych i organizacyjnych”, uwzględniając przy tym pojęcie „ry‐
zyka” jako istotnego dla każdego z kryteriów, które administrator musi brać pod uwagę
przy ocenie stosowności takich środków, a mianowicie: charakter, zakres, kontekst i cel
przetwarzania, a także ryzyko naruszenia praw lub wolności osób fizycznych o różnym
prawdopodobieństwie i wadze zagrożenia. Co więcej, powołana norma prawna wymaga,
aby stosowane przez administratora środki były w razie potrzeby poddawane przeglądo‐
wi i aktualizacji. Art. 32 ust. 1 rozporządzenia 2016/679 rozwija i uszczegóławia ww.
ogólne obowiązki administratora zapewnienia bezpieczeństwa przetwarzania, wskazując
przy tym podstawowe środki techniczne i organizacyjne, jakie ma obowiązek wdrożyć
administrator danych, aby zapewnić odpowiedni stopień ochrony. Przy czym, przy ocenie
odpowiedniości stopnia bezpieczeństwa przyjętych środków, art. 32 ust. 2 rozporządze‐
nia 2016/679 wymaga, by administrator uwzględnił ryzyko wiążące się z przetwarza‐
niem, w szczególności wynikające z przypadkowego lub niezgodnego z prawem zniszcze‐
nia, utraty, modyfikacji, nieuprawnionego ujawnienia lub nieuprawnionego dostępu do
danych osobowych przesyłanych, przechowywanych lub w inny sposób przetwarzanych.
Braki w zakresie przeprowadzenia oceny ryzyka stanowią naruszenie ww. wymogów roz‐
porządzenia 2016/679 i świadczą o tym, że Administrator nie dokonał identyfikacji zagro‐
żeń, które – przy prowadzonej przez Spółkę działalności polegającej na redagowaniu,
przygotowywaniu, tworzeniu lub publikowaniu materiałów prasowych – mogą wystąpić,
oraz nie zidentyfikowała ryzyka dla podmiotów danych, jakie z tego mogą wynikać. Co z
kolei przekłada się na niemożność dokonania oceny, jakie środki techniczne i organiza‐
cyjne będą odpowiednie do wynikających z przetwarzania danych zagrożeń. W konse‐
kwencji, bez dokonania analizy ryzyka Spółka nie może skutecznie identyfikować i zarzą‐
dzać zagrożeniami, co może doprowadzić do naruszenia praw lub wolności osób, których
dane dotyczą. Nie jest w stanie bowiem wykazać, że stosowane przez nią środki tech‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 10 z 23

niczne i organizacyjne, mające zapewnić bezpieczeństwo przetwarzanych danych odpo‐
wiadające ryzyku naruszenia praw lub wolności tych osób przy przetwarzaniu ich danych
osobowych, są odpowiednio dobrane.
Wskazać należy, że ustawa Prawo prasowe w art. 13 ust. 2 statuuje zakaz publikowania
w prasie wizerunku i innych danych osobowych osób, przeciwko którym toczy się postę‐
powanie przygotowawcze lub sądowe, jak również wizerunku i innych danych osobowych
świadków, pokrzywdzonych i poszkodowanych, chyba że osoby te wyrażą na to zgodę.
Do pojęcia zgody jako warunku dla zgodnego z prawem publikowania informacji pozy‐
skanych od osób ich udzielających odwołuje się też art. 14 ustawy Prawo prasowe, który
przewiduje, że publikowanie lub rozpowszechnianie w inny sposób informacji utrwalo‐
nych za pomocą zapisów fonicznych i wizualnych wymaga zgody osób udzielających in‐
formacji (ust. 1). W dalszej części przepis ten stanowi, że nie wolno bez zgody osoby za‐
interesowanej publikować informacji oraz danych dotyczących prywatnej sfery życia,
chyba że wiąże się to bezpośrednio z działalnością publiczną danej osoby (ust. 6). Zakaz
publikacji rozciąga się zatem na wszelkie informacje odnoszące się do zidentyfikowanej
lub możliwej do zidentyfikowania osoby fizycznej, co wynika z definicji danych osobo‐
wych zawartej w art. 4 pkt 1 rozporządzenia 2016/679. Zgodnie z tym przepisem, „dane
osobowe” oznaczają wszelkie informacje o zidentyfikowanej lub możliwej do
zidentyfikowania osobie fizycznej („osobie, której dane dotyczą”); możliwa do zidentyfi‐
kowania osoba fizyczna to osoba, którą można bezpośrednio lub pośrednio zidentyfiko‐
wać, w szczególności na podstawie identyfikatora takiego jak imię i nazwisko, numer
identyfikacyjny, dane o lokalizacji, identyfikator internetowy lub jeden bądź kilka szcze‐
gólnych czynników określających fizyczną, fizjologiczną, genetyczną, psychiczną, ekono‐
miczną, kulturową lub społeczną tożsamość osoby fizycznej. Przestrzeganie ww. zakazu
publikowania danych osobowych na gruncie przepisów o ochronie danych osobowych ro‐
dzi po stronie administratora danych obowiązek wdrożenia odpowiednich środków bez‐
pieczeństwa gwarantujących zdolność do ciągłego zapewnienia poufności, jak również
integralności, dostępności i odporności systemów i usług przetwarzania danych wykorzy‐
stywanych do prowadzenia działalności polegającej na redagowaniu, przygotowywaniu,
tworzeniu lub publikowaniu materiałów prasowych.
W toku kontroli ustalono natomiast, że weryfikacja materiałów prasowych zawierających
dane osobowe, których publikacja może podlegać ograniczeniom wynikających z przepi‐
sów prawa prasowego, nie odbywa się w oparciu o jakąkolwiek procedurę postępowania
z takimi materiałami, bowiem taka procedura czy instrukcja nie została przyjęta przez
Spółkę jako administratora danych. Zasad w tym zakresie Administrator nie określił tak‐
że w żaden inny sposób. Wprawdzie w Spółce funkcjonuje dokumentacja odnosząca się
do ochrony danych osobowych, regulująca m.in. obowiązki pracowników przy przetwa‐
rzaniu danych osobowych, podstawowe zasady ochrony danych, metody zabezpieczenia
danych, czy obowiązek zachowania tajemnicy, tj. „Polityka bezpieczeństwa danych
osobowych w J. (…) S.A.”, z którą zaznajamiani są pracownicy przy przyjęciu do pracy (a
postanowienia której, jak już wcześniej wspomniano, nie są realizowane przez Admini‐
stratora), zakres obowiązków pracownika zatrudnionego przy przetwarzaniu danych oso‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 11 z 23

bowych, oświadczenie o zapoznaniu się z przepisami dotyczącymi ochrony danych oso‐
bowych oraz zasady etyczne dziennikarstwa. Niemniej jednak z tej dokumentacji nie
można wywieść jakichkolwiek zasad dotyczących weryfikacji materiału prasowego przed
jego publikacją, regulujących kwestie takie jak np. wskazanie osoby czy osób odpowie‐
dzialnych w Spółce za przestrzeganie zakazu publikowania danych, sposobu dokumento‐
wania i weryfikacji zgody na publikowanie danych, sposobu anonimizacji danych, itp.
Weryfikacja materiałów opiera się jedynie na strukturze organizacyjnej pionu redakcyjne‐
go i podległości służbowej pracujących w danej redakcji dziennikarzy (redaktorów).
W ocenie Prezesa Urzędu brak przejrzystej procedury weryfikacji materiałów prasowych
przeznaczonych do publikacji pod kątem ich zgodności z prawem oraz pod kątem tego,
czy nie naruszają one praw lub wolności osób fizycznych przed ich publikacją, oznacza
pełną dowolność w tym zakresie oraz brak kontroli nad tym, czy w każdym przypadku
publikacja materiałów prasowych odbyła się po przeprowadzeniu ww. weryfikacji. Brak
szyfrowania urządzeń i nośników wykorzystywanych do przetwarzania danych osobo‐
wych przekazywanych poza obszar przetwarzania, jak i brak przyjętych zasad weryfikacji
materiałów prasowych przed ich publikacją pod kątem zawartych w nich danych osobo‐
wych potwierdza, że funkcjonujące w Spółce środki bezpieczeństwa danych osobowych
nie zapewniają zdolności do ciągłego zapewnienia poufności, integralności, dostępności i
odporności systemów i usług przetwarzania, o której mowa w art. 32 ust. 1 lit. b)
rozporządzenia 2016/679.
Dodatkowo stwierdzono w toku kontroli, że funkcjonująca w Spółce opracowana w 2018
r. „Polityka bezpieczeństwa danych osobowych w J. (…) S.A.” oraz „Instrukcja zarządza‐
nia systemami informatycznymi służącymi do przetwarzania danych osobowych w J. (…)
S.A.” nie były poddawane regularnym przeglądom i modyfikacjom w celu zapewnienia
ich aktualności w odniesieniu do istniejących procesów przetwarzania danych osobo‐
wych, w tym operacji przetwarzania danych osobowych w związku z prowadzeniem dzia‐
łalności polegającej na redagowaniu, przygotowywaniu, tworzeniu lub publikowaniu ma‐
teriałów prasowych. Dotyczy to m.in. takich kwestii, jak wyznaczenie administratora sys‐
temów informatycznych, wykazu systemów informatycznych, wykonywania kopii bezpie‐
czeństwa, częstotliwości zmiany haseł, czy zabezpieczenia urządzeń i nośników zawiera‐
jących dane osobowe przekazywanych poza obszar przetwarzania. Działania takie nie
były przez Administratora podejmowane, mimo iż taki obowiązek określony został w § 15
Polityki, a dodatkowo poddany nadzorowi przez inspektora ochrony danych na podstawie
§ 18 przyjętej „Polityki bezpieczeństwa danych osobowych w J. (…) S.A.”. Opisany wy‐
móg dokonywania przeglądu ww. dokumentacji wpisuje się w obowiązek Administratora
przeprowadzania regularnego testowania, mierzenia i oceniania skuteczności środków
technicznych i organizacyjnych, mających zapewnić bezpieczeństwo przetwarzania da‐
nych osobowych, wynikający z art. 32 ust. 1 lit. d) rozporządzenia 2016/679. Administra‐
tor zobowiązany jest bowiem do weryfikacji zarówno doboru, jak i poziomu skuteczności
stosowanych środków bezpieczeństwa, na każdym etapie przetwarzania. Komplekso‐
wość tej weryfikacji powinna być oceniana przez pryzmat adekwatności do ryzyk i pro‐
porcjonalności w stosunku do stanu wiedzy technicznej, kosztów wdrażania oraz charak‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 12 z 23

teru, zakresu, kontekstu i celów przetwarzania. Testowanie, mierzenie i ocenianie, aby
stanowiło realizację wymogu wynikającego z art. 32 ust. 1 lit. d) rozporządzenia
2016/679, musi być dokonywane w sposób regularny, świadomie zaplanowany, zorgani‐
zowany i udokumentowany w określonych przedziałach czasowych, niezależnie od zmian
w organizacji i przebiegu procesów przetwarzania danych.
Nowe ryzyka lub zagrożenia mogą zmaterializować się lub zostać ujawnione również sa‐
moistnie, w sposób całkowicie niezależny od administratora i jest to fakt, który również
powinien być brany pod uwagę zarówno podczas budowania systemu ochrony danych
osobowych, jak i w czasie jego realizowania. To zaś z kolei definiuje konieczność prowa‐
dzenia regularnej weryfikacji całego systemu ochrony danych osobowych zarówno pod
kątem adekwatności, jak i skuteczności wdrożonych rozwiązań organizacyjnych i tech‐
nicznych. Badanie prawdopodobieństwa wystąpienia danego zdarzenia nie powinno
opierać się wyłącznie na podstawie częstotliwości występowania zdarzeń w danej organi‐
zacji, albowiem fakt nie wystąpienia danego zdarzenia w przeszłości wcale nie oznacza,
że nie może ono zaistnieć w przyszłości. Na konieczność realizacji przez Administratora
omawianego obowiązku zwrócił również uwagę Wojewódzki Sąd Administracyjny w
Warszawie (zwany dalej „WSA”), który w wyroku z 21 października 2021 r., sygn. akt II
SA/Wa 272/21, wskazał, że „(…) rację miał również Prezes UODO, wskazując w uzasad‐
nieniu zaskarżonej decyzji, że brak w przyjętych przez Spółkę procedurach uregulowań
zapewniających regularne testowanie, mierzenie i ocenianie skuteczności zastosowa‐
nych środków technicznych i organizacyjnych mających zapewnić bezpieczeństwo prze‐
twarzania danych przyczynił się do wystąpienia naruszenia ochrony danych osobowych.
Trafnie także wskazuje organ, że w postępowaniu wykazano, że Spółka nie przeprowa‐
dzała testów nastawionych na weryfikację zabezpieczeń aplikacji (…) oraz WebAPI syste‐
mu (…), dotyczących podatności systemu informatycznego związanej z zaistniałym naru‐
szeniem danych osobowych (…) dokonywanie testów wyłącznie w sytuacji pojawiającego
się zagrożenia, bez wprowadzenia procedury, która by określała harmonogram działań
zapewniających regularne testowanie, mierzenie i ocenianie skuteczności wdrożonych
środków jest niewystarczające. Spółka bowiem, jak wynika ze zgromadzonego materiału,
mimo przyjętych rozwiązań nie była w stanie wykryć podatności ze względu na brak re‐
gularnych testów wdrożonego przez Spółkę systemu (…) Nie sposób w tym kontekście
zakwestionować więc ocen Prezesa UODO, że regularne testowanie, mierzenie i ocenia‐
nie skuteczności środków technicznych i organizacyjnych mających zapewnić bezpie‐
czeństwo przetwarzania jest podstawowym obowiązkiem każdego administratora oraz
podmiotu przetwarzającego wynikającym z art. 32 ust. 1 lit. d RODO (…)”. Z kolei w wy‐
roku z 6 czerwca 2023 r., sygn. akt II SA/Wa 1939/22, WSA wskazał, że „(…) powinność
regularnego testowania środków technicznych i organizacyjnych, zabezpieczenia prze‐
twarzania danych osobowych, aby zapewnić stopień bezpieczeństwa odpowiadający
temu ryzyku, w rozumieniu art. 32 ust. 1 zd. wstępne RODO, wynika wprost z brzmienia
lit. d wskazanego art. 32 ust. 1 (…)”. Podobnie wypowiedział się WSA w wyroku z 21
czerwca 2023 r., sygn. akt II SA/Wa 150/23.

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 13 z 23

Konieczność bieżącej weryfikacji skuteczności przewidzianych środków bezpieczeństwa
jest szczególnie ważna w przypadku przetwarzania danych osobowych poza obszarem
organizacji Administratora. W tym kontekście należy zatem podkreślić, że prawidłowa re‐
alizacja przez Administratora obowiązku wynikającego z art. 32 ust. 1 lit. d) rozporządze‐
nia 2016/679 pozwoliłaby na wykrycie, że określony w pkt 13 „Instrukcji zarządzania sys‐
temami informatycznymi służącymi do przetwarzania danych osobowych w J. (…) SA”
wymóg szyfrowania nośników wykorzystywanych do przetwarzania danych osobowych
przekazywanych poza obszar przetwarzania nie jest w praktyce realizowany.
Podsumowując, wykazane wyżej nieprawidłowości stanowią w konsekwencji o narusze‐
niu przez Administratora obowiązków wynikających z art. 24 ust. 1 oraz art. 32 ust. 1 i 2
rozporządzenia 2026/679.

Uzasadnienie nałożenia i ustalenia wysokości administra‐
cyjnej kary pieniężnej.
Zgodnie z art. 58 ust. 2 lit. i) rozporządzenia 2016/679, każdemu organowi nadzorczemu
przysługuje uprawnienie do zastosowania, oprócz lub zamiast środków, o których mowa
w art. 58 ust. 2 rozporządzenia 2016/679, administracyjnej kary pieniężnej na mocy art.
83 rozporządzenia 2016/679, zależnie od okoliczności konkretnej sprawy. Mając na uwa‐
dze stwierdzone naruszenie przepisów rozporządzenia 2016/679, Prezes Urzędu, korzy‐
stając z przysługującego mu uprawnienia określonego w ww. przepisie, stwierdził, że w
rozpatrywanej sprawie zaistniały przesłanki uzasadniające nałożenie na Spółkę admini‐
stracyjnej kary pieniężnej. Stosownie zaś do treści art. 83 ust. 2 rozporządzenia
2016/679, administracyjne kary pieniężne nakłada się, zależnie od okoliczności każdego
indywidualnego przypadku, oprócz lub zamiast środków, o których mowa w art. 58 ust. 2
lit. a)-h) oraz lit. j) rozporządzenia 2016/679.
Wedle art. 83 ust. 4 lit. a) rozporządzenia 2016/679 naruszenie przepisów kształtujących
obowiązki administratora i podmiotu przetwarzającego, o których mowa w art. 8, 11,
25-39 oraz 42 i 43, podlegają zgodnie z ust. 2 administracyjnej karze pieniężnej w wyso‐
kości do 10 000 000 EUR, a w przypadku przedsiębiorstwa – w wysokości do 2% jego cał‐
kowitego rocznego światowego obrotu z poprzedniego roku obrotowego, przy czym
zastosowanie ma kwota wyższa.

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 14 z 23

Ocena okoliczności, o których mowa w art. 83 ust. 2
rozporządzenia 2016/679.
Decydując o nałożeniu administracyjnej kary pieniężnej Prezes Urzędu – w myśl art. 83
ust. 2 lit. a)–k) rozporządzenia 2016/679 – wziął pod uwagę niżej przedstawione okolicz‐
ności sprawy (vide pkt 29–32 uzasadnienia decyzji), stanowiące o konieczności zastoso‐
wania w niniejszej sprawie tego rodzaju sankcji oraz wpływające obciążająco na wymiar
nałożonej administracyjnej kary pieniężnej.
Charakter, waga i czas trwania naruszenia przy uwzględnieniu charakteru, zakresu lub
celu danego przetwarzania, liczby poszkodowanych osób, których dane dotyczą oraz roz‐
miaru poniesionej przez nie szkody [art. 83 ust. 2 lit. a) rozporządzenia 2016/679].
Naruszenie przepisów art. 32 ust. 1 i 2 rozporządzenia 2016/679 przez Spółkę w związku
z przetwarzaniem danych osobowych w ramach prowadzonej przez nią działalności pole‐
gającej na redagowaniu, przygotowywaniu, tworzeniu lub publikowaniu materiałów pra‐
sowych, bez wdrożenia odpowiednich środków technicznych i organizacyjnych, opartych
na przeprowadzonej analizie ryzyka ma znaczną wagę, z uwagi na rodzaj wykonywanej
przez nią działalności, a przez to potencjalny zakres przetwarzania danych. Należy za‐
znaczyć, że działalność Spółki nie ogranicza się jedynie do prowadzenia (…) o charakte‐
rze regionalnym. Prowadzona przez Spółkę strona internetowa www.(…).pl ma zasięg
większy niż lokalny. Dzięki internetowi strona jest dostępna globalnie (powszechnie), co
pozwala na odwiedzanie jej i korzystanie z jej zasobów z różnych części świata. Mimo, że
głównymi odbiorcami treści (…) mogą być mieszkańcy M. i okolic, to zasięg strony inter‐
netowej nie jest ograniczony jedynie do tego regionu. Stronę internetową mogą odwie‐
dzać użytkownicy zarówno z Polski, jak i z zagranicy, którzy są zainteresowani treściami
związanymi z tym regionem. Szczególnie jednak dzięki wyszukiwarkom oraz powszech‐
nie dostępnym translatorom strona ta jest obecnie dostępna praktycznie każdemu i
wszędzie. Taki charakter przetwarzania wiąże się ze znacznie większym ryzykiem dla
osób, których dane dotyczą i oznacza, że naruszenie przepisów rozporządzenia
2016/679 ma poważny charakter i znaczną wagę. Wytworzona przez Spółkę informacja
prasowa może docierać bowiem do nieograniczonej liczby odbiorców, co w konsekwencji
rodzi wyższe ryzyko związane z przetwarzaniem danych osobowych w przypadku wystą‐
pienia naruszenia bezpieczeństwa tych danych. Brak procedury weryfikacji materiałów
prasowych przed ich publikacją, pod kątem zawartych w nich danych osób fizycznych,
pociąga za sobą ryzyko nieuprawnionego ujawnienia i wykorzystania tych danych wbrew
woli osób, których dane dotyczą. A ze względu na charakter działalności i zakres prze‐
twarzania danych, w przypadku wystąpienia naruszenia, jego usunięcie oraz złagodzenie
ewentualnych negatywnych skutków może być niemożliwe do osiągnięcia. Należy pod‐
kreślić, że Spółka jest (…) i w związku z prowadzoną przez nią działalnością oczekuje się
stosowania przez nią wyższych standardów, a przede wszystkim staranności w kontek‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 15 z 23

ście przetwarzania danych osobowych (vide (…), szczególnie w zakresie obowiązków wy‐
nikających z misji mediów publicznych oraz obowiązku odpowiedzialności za słowo).
Stwierdzone w niniejszej sprawie naruszenie przepisów ochrony danych osobowych
stwarza zaś wysokie ryzyko negatywnych skutków dla każdej osoby, będącej w zaintere‐
sowaniu Spółki (…). Co więcej, brak procedur weryfikacji materiału prasowego przed
jego publikacją pod kątem ochrony danych osobowych, które mają zostać udostępnione,
może prowadzić do identyfikacji osoby, której te dane dotyczą, oraz do ich dalszego roz‐
powszechniania poprzez środki masowego przekazu. W konsekwencji może to skutkować
powstaniem dla tej osoby szkód zarówno o charakterze majątkowym i niemajątkowym, a
nawet uszczerbkiem fizycznym. Istotny również jest fakt, że przetwarzanie danych z na‐
ruszeniem przepisów rozporządzenia 2016/679 odbywa się od dnia rozpoczęcia stosowa‐
nia przepisów rozporządzenia 2016/679, tj. od 25 maja 2018 r., i trwa nadal. Ma ono za‐
tem charakter ciągły i długotrwały, a przez to niosący poważniejsze zagrożenia w obsza‐
rze naruszenia prywatności osób, których dane i informacje ich dotyczące mogły zostać
opublikowane przez Spółkę w tym czasie, a których identyfikacja może nastąpić w
różnych okolicznościach również w przyszłości.
Nieumyślny charakter naruszenia [art. 83 ust. 2 lit. b) rozporządzenia 2016/679].
Zgodnie z wytycznymi 04/2022 dotyczącymi obliczania administracyjnych kar pie‐
niężnych na podstawie RODO (dalej jako Wytyczne 04/2022), „[z]asadniczo »umyśl‐
ność« obejmuje zarówno wiedzę, jak i celowe działanie, w związku z cechami cha‐
rakterystycznymi czynu zabronionego, podczas gdy »nieumyślność« oznacza brak
zamiaru spowodowania naruszenia, pomimo niedopełnienia przez administratora/
podmiot przetwarzający obowiązku staranności wymaganego prawem”. Z materiału
dowodowego wynika, że Spółka posiadała wiedzę na temat ciążących na niej obo‐
wiązków wdrożenia odpowiednich do ryzyka naruszenia praw lub wolności środków
bezpieczeństwa przetwarzania danych, co wynika wprost z treści przedstawionych w
toku kontroli dokumentów (vide pkt 2 i 15-16 uzasadnienia decyzji). Niemniej jed‐
nak, istotne z punktu budowania systemu bezpieczeństwa danych osobowych, po‐
stanowienia zawarte w dokumentacji Spółki nie zostały przez nią zrealizowane (vide
pkt 16 uzasadnienia decyzji), w szczególności nie została przeprowadzona analiza
ryzyka, nie wykonano szyfrowania nośników zawierających dane osobowe, które to
nośniki były wykorzystywane poza obszarem przetwarzania oraz nie przeprowadzo‐
no przeglądów przyjętych środków bezpieczeństwa pod kątem ich aktualności do
bieżącej działalności Spółki (vide pkt 17-18 i 22 uzasadnienia decyzji). Takie zacho‐
wanie Spółki świadczy o braku dostatecznej wiedzy o płynących z przetwarzania da‐
nych osobowych zagrożeniach oraz płynących z tych zagrożeń konsekwencji dla
osób, których dane dotyczą, a to m.in. z powodu braku wykonanej oceny ryzyka. Do
potencjalnych zagrożeń należą m.in. utrata danych, nieuprawniony dostęp do da‐
nych oraz ich modyfikacja. Zdaniem organu nadzorczego przedmiotowe naruszenie
przepisów rozporządzenia 2016/679 wynika z niedbalstwa Spółki i należy je ocenić
jako naruszenie o nieumyślnym charakterze.

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 16 z 23

Stopień współpracy z organem nadzorczym w celu usunięcia naruszenia oraz złagodze‐
nia jego ewentualnych negatywnych skutków [art. 83 ust. 2 lit. f) rozporządzenia
2016/679].
W zakresie stwierdzonego naruszenia przepisów rozporządzenia 2016/679 wskaza‐
nych w zawiadomieniu o wszczęciu postępowania administracyjnego Spółka nie
podjęła żadnych działań zmierzających do poprawy stanu ochrony przetwarzanych
przez nią danych. Jak wskazała Europejska Rada Ochrony Danych (zwana dalej
„EROD”) w Wytycznych 04/2022 (str. 31), „zwykły obowiązek współpracy ma cha‐
rakter obligatoryjny i w związku z tym powinien być uznawany za okoliczność neu‐
tralną (a nie łagodzącą). Jeżeli jednak współpraca z organem nadzorczym skutkowa‐
ła ograniczeniem lub uniknięciem negatywnych konsekwencji dla praw osób fizycz‐
nych, które to konsekwencje mogłyby w przeciwnym razie wystąpić, organ nadzor‐
czy może uznać to za okoliczność łagodzącą w rozumieniu art. 83 ust. 2 lit. f) RODO,
skutkiem tego obniżając wysokość kary pieniężnej. Może tak być na przykład w
przypadku, gdy administrator lub podmiot przetwarzający zareagował w określony
sposób na wnioski organu nadzorczego w fazie dochodzenia w tej konkretnej spra‐
wie, co w rezultacie znacznie ograniczyło wpływ na prawa danych osób”. Brak reak‐
cji Spółki na wnioski organu, w tym przypadku na stwierdzone przez Prezesa Urzędu
naruszenie przepisów rozporządzenia 2016/679 wskazane w zawiadomieniu o wsz‐
częciu postępowania administracyjnego (vide pkt 3 uzasadnienia decyzji), nie może
być zatem poczytywane jako obojętne (neutralne), a tym bardziej jako łagodzące
przy wymiarze administracyjnej kary pieniężnej.
Kategorie danych osobowych, których dotyczyło naruszenie [art. 83 ust. 2 lit. g)
rozporządzenia 2016/679].
Ze względu na to, że przedmiotem działalności Spółki jest działalność prasowa pole‐
gająca na redagowaniu, przygotowywaniu, tworzeniu lub publikowaniu materiałów
prasowych, które to materiały prasowe mogą obejmować wszelkie informacje o zi‐
dentyfikowanej lub możliwej do zidentyfikowania osobie fizycznej, należy przyjąć, że
wykazane w niniejszej decyzji naruszenie przepisów rozporządzenia 2016/679 doty‐
czy wszelkich danych przetwarzanych przez Administratora, w tym szczególnych ka‐
tegorii danych określonych w art. 9 ust. 1 i art. 10 rozporządzenia 2016/679. Rodzaj
wykonywanej przez Administratora działalności wskazuje bowiem, że może dojść do
opublikowania każdej informacji będącej w posiadaniu Spółki, która może pozwolić
na identyfikację konkretnej osoby, w tym danych, które podlegają na gruncie rozpo‐
rządzenia 2016/679 szczególnej ochronie. W tym kontekście warto przywołać wy‐
tyczne EROD 04/2022, w których to wskazano: „Jeśli chodzi o wymóg uwzględnienia
kategorii danych osobowych, których dotyczyło naruszenie (art. 83 ust. 2 lit. g)
RODO), w RODO wyraźnie wskazano rodzaje danych, które podlegają szczególnej
ochronie, a tym samym bardziej rygorystycznej reakcji przy nakładaniu kar pienięż‐
nych. Dotyczy to co najmniej rodzajów danych objętych art. 9 i 10 RODO oraz da‐
nych nieobjętych zakresem tych artykułów, których rozpowszechnianie natychmiast
powoduje szkody lub dyskomfort osoby, której dane dotyczą (np. danych dotyczą‐

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 17 z 23

cych lokalizacji, danych dotyczących komunikacji prywatnej, krajowych numerów
identyfikacyjnych lub danych finansowych, takich jak zestawienia transakcji lub nu‐
mery kart kredytowych). Ogólnie rzecz biorąc, im większej liczby takich kategorii da‐
nych dotyczy naruszenie lub im bardziej wrażliwe są dane, tym większą wagę organ
nadzorczy może przypisać temu czynnikowi. Znaczenie ma również ilość danych do‐
tyczących każdej osoby, której dane dotyczą, ponieważ wraz z ilością danych doty‐
czących każdej osoby, której dane dotyczą, wzrasta skala naruszenia prawa do
prywatności i ochrony danych osobowych”.
Ustalając wysokość administracyjnej kary pieniężnej, Prezes Urzędu nie znalazł podstaw
do uwzględnienia okoliczności łagodzących, mających wpływ na ostateczny wymiar kary.
Wszystkie przesłanki wymienione w art. 83 ust. 2 lit. a)-j) rozporządzenia 2016/679 w
ocenie organu nadzorczego stanowią albo przesłanki obciążające albo jedynie neutralne.
Również stosując przesłankę wymienioną w art. 83 ust. 2 lit. k) rozporządzenia 2016/679
(nakazującą wzięcie pod uwagę wszelkich innych obciążających lub łagodzących czynni‐
ków mających zastosowanie do okoliczności sprawy) nie znaleziono żadnych okoliczności
łagodzących, a jedynie neutralne.
Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa Urzędu uznane za neutralne w jego ocenie, to znaczy nie ma‐
jące ani obciążającego ani łagodzącego wpływu na wymiar orzeczonej administracyjnej
kary pieniężnej.
a) Działania podjęte przez administratora w celu zminimalizowania szkód poniesionych
przez osoby, których dane dotyczą [art. 83 ust. 2 lit. c) rozporządzenia 2016/679].
W toku niniejszego postępowania nie zebrano dowodów, które pozwoliłyby na
jednoznaczne wykazanie istnienia związku przyczynowo–skutkowego, że stwier‐
dzone w tej decyzji naruszenie przepisów rozporządzenia 2016/679 spowodowa‐
ło powstanie szkód po stronie osób, których dane dotyczą.
b) Stopień odpowiedzialności administratora z uwzględnieniem środków technicznych i
organizacyjnych wdrożonych przez niego na mocy art. 32 [art. 83 ust. 2 lit. d)
rozporządzenia 2016/679].
Jak wskazała EROD w Wytycznych 04/2022, rozpatrując ww. przesłankę „organ
nadzorczy musi odpowiedzieć na pytanie, w jakim stopniu administrator »zrobił
wszystko, czego można by było oczekiwać«, zważywszy na charakter, cele lub
zakres przetwarzania oraz w świetle obowiązków nałożonych na niego przez roz‐
porządzenie”. Prezes Urzędu stwierdził w niniejszej sprawie naruszenie przez
Spółkę przepisów art. 32 ust. 1 i 2 rozporządzenia 2016/679. W ocenie organu
nadzorczego na administratorze w wysokim stopniu ciąży odpowiedzialność za
niewdrożenie odpowiednich środków technicznych i organizacyjnych, które mają
na celu zapewnienie bezpieczeństwa przetwarzania danych osobowych w związ‐
ku z prowadzeniem działalności polegającej na redagowaniu, przygotowaniu,
tworzeniu lub publikowaniu materiałów prasowych. Ustawodawca krajowy wpro‐
wadzając, w celu pogodzenia prawa do ochrony danych osobowych z wolnością

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

c)

d)

Strona 18 z 23

wypowiedzi i informacji, odstępstwa od stosowania wymogów rozporządzenia
2016/679 do działalności dziennikarskiej poprzez wyłączenie m.in. stosowania
zasad przetwarzania, czy realizacji praw osób, których dane dotyczą, nie bez
powodu pozostawił obciążający takiego administratora obowiązek wdrożenia
środków technicznych i organizacyjnych mających zapewnić bezpieczeństwo
przetwarzania danych odpowiednie m.in. do ryzyka naruszenia praw lub wolno‐
ści osób fizycznych. Mając na uwadze zasięg środków masowego przekazu ((…)
oraz strona internetowa dostępna pod adresem https://(…).pl), charakter pre‐
zentowanych w nich materiałów prasowych oraz nieograniczoną liczbę odbior‐
ców, środki techniczne i organizacyjne mają zapewnić bezpieczne zarządzanie
informacją stanowiącą dane osobowe, a zatem służą zapewnieniu równowagi
między ochroną danych osobowych a wolnością wypowiedzi. Biorąc pod uwagę
stwierdzone naruszenie przepisów rozporządzenia 2016/679 oczywistym jest, że
administrator nie „zrobił wszystkiego, czego można by było od niego oczeki‐
wać”; nie wywiązał się tym samym z nałożonych na niego przepisami art. 32
rozporządzenia 2016/679 obowiązków. W tej sprawie okoliczność ta stanowi jed‐
nak o istocie samego naruszenia i nie jest jedynie czynnikiem wpływającym –
obciążająco lub łagodząco – na jego ocenę. Z tego też powodu brak odpowied‐
nich środków technicznych i organizacyjnych, o których mowa w art. 32 rozpo‐
rządzenia 2016/679, nie może zostać uznany w niniejszej sprawie za okolicz‐
ność mogącą dodatkowo wpłynąć na ocenę naruszenia i wymiar nałożonej na
Spółkę administracyjnej kary pieniężnej.
Stosowne wcześniejsze naruszenia przepisów rozporządzenia 2016/679 ze strony
administratora [art. 83 ust. 2 lit. e) rozporządzenia 2016/679].
Prezes Urzędu nie stwierdził jakichkolwiek, dokonanych przez Spółkę, wcześniej‐
szych naruszeń przepisów o ochronie danych osobowych, w związku z czym
brak jest podstaw do traktowania tej okoliczności jako obciążającej. Brak wcze‐
śniejszych naruszeń nie wpływa też łagodząco na dokonaną przez Prezesa Urzę‐
du ocenę naruszenia, ponieważ przestrzeganie przepisów o ochronie danych
osobowych jest stanem naturalnym, wynikającym z ciążących na
administratorze obowiązków prawnych.
Sposób, w jaki organ nadzorczy dowiedział się o naruszeniu, w szczególności, czy i w
jakim zakresie administrator zgłosił naruszenie [art. 83 ust. 2 lit. h) rozporządzenia
2016/679].
Prezes Urzędu stwierdził naruszenie przez Spółkę przepisów o ochronie danych
osobowych w wyniku przeprowadzonej kontroli zgodności przetwarzania danych
z przepisami o ochronie danych. Jak wskazała EROD w Wytycznych 04/2022 (str.
31), „Zgodnie z art. 83 ust. 2 lit. h) sposób, w jaki organ nadzorczy dowiedział
się o naruszeniu, może stanowić istotny czynnik obciążający lub łagodzący. Przy
ocenie tego aspektu szczególną wagę można przypisać kwestii, czy administra‐
tor lub podmiot przetwarzający powiadomił o naruszeniu z własnej inicjatywy, a
jeśli tak, to w jakim zakresie, zanim organ nadzorczy został poinformowany o
naruszeniu w drodze – na przykład – skargi lub dochodzenia. […] W przypadku

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

e)

f)

g)

Strona 19 z 23

gdy organ nadzorczy dowiedział się o naruszeniu na przykład w wyniku skargi
lub w toku postępowania, co do zasady element ten należy uznać również za
okoliczność neutralną”.
Przestrzeganie wcześniej zastosowanych w tej samej sprawie środków, o których
mowa w art. 58 ust. 2 rozporządzenia 2016/679 [art. 83 ust. 2 lit. i) rozporządzenia
2016/679].
Przed wydaniem niniejszej decyzji Prezes Urzędu nie stosował w wobec Spółki w
rozpatrywanej sprawie żadnych środków wymienionych w art. 58 ust. 2 rozpo‐
rządzenia 2016/679, w związku z czym administrator nie miał obowiązku podej‐
mowania żadnych działań związanych z ich stosowaniem, a które to działania,
poddane ocenie Prezesa Urzędu, mogłyby mieć obciążający lub łagodzący
wpływ na ocenę stwierdzonego naruszenia.
Stosowanie zatwierdzonych kodeksów postępowania na mocy art. 40 rozporządze‐
nia 2016/679 lub zatwierdzonych mechanizmów certyfikacji na mocy art. 42 rozpo‐
rządzenia 2016/679 [art. 83 ust 2 lit. j) rozporządzenia 2016/679].
Spółka nie stosuje instrumentów, o których mowa w art. 40 i art. 42 rozporzą‐
dzenia 2016/679. Ich przyjęcie, wdrożenie i stosowanie nie jest jednak – jak sta‐
nowią przepisy rozporządzenia 2016/679 – obowiązkowe dla administratorów i
podmiotów przetwarzających, w związku z czym okoliczność ich niestosowania
nie może być w niniejszej sprawie poczytana na niekorzyść administratora. Na
jej korzyść mogłaby być natomiast uwzględniona okoliczność przyjęcia i stoso‐
wania tego rodzaju instrumentów, jako środków gwarantujących wyższy niż
standardowy poziom ochrony przetwarzania danych osobowych.
Inne obciążające lub łagodzące czynniki mające zastosowanie do okoliczności spra‐
wy, takie jak osiągnięte bezpośrednio lub pośrednio w związku z naruszeniem korzy‐
ści finansowe lub uniknięte straty [art. 83 ust. 2 lit. k) rozporządzenia 2016/679].
Prezes Urzędu wszechstronnie rozpatrując sprawę nie odnotował innych niż opi‐
sane powyżej okoliczności mogących mieć wpływ na ocenę naruszenia i na wy‐
sokość orzeczonej administracyjnej kary pieniężnej. Nie stwierdził, żeby Spółka
jako administrator w związku z naruszeniem odniosła jakiekolwiek korzyści fi‐
nansowe lub uniknęła tego rodzaju strat. Brak jest więc podstaw do traktowania
tej okoliczności jako obciążającej.

Uwzględniając wszystkie omówione wyżej okoliczności Prezes Urzędu uznał, że nałożenie
administracyjnej kary pieniężnej na Spółkę jest konieczne i uzasadnione wagą, charakte‐
rem oraz zakresem zarzucanego Spółce naruszenia przepisów rozporządzenia 2016/679.
Stwierdzić należy, że zastosowanie wobec Spółki jakiegokolwiek innego środka napraw‐
czego przewidzianego w art. 58 ust 2 rozporządzenia 2016/679, w szczególności zaś po‐
przestanie na upomnieniu (art. 58 ust. 2 lit. b) rozporządzenia 2016/679), nie byłoby pro‐
porcjonalne do stwierdzonych nieprawidłowości w procesie przetwarzania danych osobo‐
wych oraz nie gwarantowałoby tego, że Spółka w przyszłości nie dopuści się kolejnych
zaniedbań.

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 20 z 23

Odnosząc się do wysokości wymierzonej Spółce administracyjnej kary pieniężnej wska‐
zać należy, że w ustalonych okolicznościach niniejszej sprawy, wobec stwierdzenia naru‐
szenia obowiązków określonych w art. 32 ust. 1 i 2 rozporządzenia 2016/679 zastosowa‐
nie znajdzie art. 83 ust. 4 lit. a) rozporządzenia 2016/679, zgodnie z którym naruszenie
wskazanych przepisów podlega – stosownie do ust. 2 tego przepisu – administracyjnej
karze pieniężnej w wysokości do 10 000 000 EUR, a w przypadku przedsiębiorstwa – w
wysokości do 2% jego całkowitego rocznego światowego obrotu z poprzedniego roku
obrotowego, przy czym zastosowanie ma kwota wyższa.

Kalkulacja administracyjnej kary pieniężnej według Wy‐
tycznych 04/2022.
Prezes Urzędu zastosował metodykę przyjętą przez Europejską Radę Ochrony Danych w
Wytycznych 04/2022 celem ustalenia w niniejszej sprawie wysokości administracyjnej
kary pieniężnej.
Prezes Urzędu dokonał kategoryzacji stwierdzonego w niniejszej sprawie naruszenia
przepisów rozporządzenia 2016/679 (vide Rozdział 4.1 Wytycznych 04/2022). Stwierdzo‐
ne w niniejszej sprawie naruszenie art. 32 ust. 1 i 2 rozporządzenia 2016/679 należy –
zgodnie z art. 83 ust. 4 lit. a) rozporządzenia 2016/679 – do kategorii naruszeń zagrożo‐
nych karą niższą z dwóch przewidzianych w rozporządzeniu 2016/679 wymiarów kar (z
maksymalną wysokością do 10 000 000 EUR lub do 2% całkowitego rocznego obrotu
przedsiębiorstwa z poprzedniego roku obrotowego). Zostało więc ono in abstracto (w
oderwaniu od indywidualnych okoliczności konkretnej sprawy) uznane przez prawodaw‐
cę unijnego za mniej poważne niż naruszenia wskazane w art. 83 ust. 5 rozporządzenia
2016/679.
Prezes Urzędu ocenił stwierdzone w niniejszej sprawie naruszenie jako naruszenie o
średnim poziomie powagi (vide Rozdział 4.2 Wytycznych 04/2022). W ramach tej oceny
wzięte zostały pod uwagę te przesłanki spośród wymienionych w art. 83 ust. 2 rozporzą‐
dzenia 2016/679, które dotyczą strony przedmiotowej naruszenia (składają się na „po‐
wagę” naruszenia), to jest: charakter, waga i czas trwania naruszenia (art. 83 ust. 2 lit.
a) rozporządzenia 2016/679), umyślny lub nieumyślny charakter naruszenia (art. 83 ust.
2 lit. b) rozporządzenia 2016/679) oraz kategorie danych osobowych, których dotyczyło
naruszenie (art. 83 ust. 2 lit. g) rozporządzenia 2016/679). Szczegółowa ocena tych oko‐
liczności przedstawiona została powyżej. Wskazać należy, że rozważenie ich łącznego
wpływu na ocenę stwierdzonego w niniejszej sprawie naruszenia traktowanego w całości
prowadzi do wniosku, że poziom jego powagi (rozumianej zgodnie z Wytycznymi
04/2022) jest średni. Konsekwencją tego jest zaś przyjęcie – jako kwoty wyjściowej do
obliczenia kary – wartości mieszczącej się w przedziale od 10% do 20% maksymalnej
wysokości kary możliwej do orzeczenia wobec Spółki (vide Podrozdział 4.2.4 Wytycznych

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 21 z 23

04/2022). Za adekwatną, uzasadnioną okolicznościami niniejszej sprawy, kwotę wyjścio‐
wą Prezes Urzędu uznał kwotę 1 500 000,00 EUR (równowartość 6 313 800,00 PLN).
Prezes Urzędu dostosował kwotę wyjściową, odpowiadającą średniej powadze stwierdzo‐
nego naruszenia, do obrotu Spółki jako miernika jej wielkości i siły gospodarczej. Stosow‐
nie do wskazówek Europejskiej Rady Ochrony Danych przedstawionych w rozdz. 4.3 pkt
65 Wytycznych 04/2022, w przypadku przedsiębiorstw, których roczny obrót, jak w
przedmiotowej sprawie, wynosi od 2 do 10 mln EUR, organ nadzorczy może rozważyć
dokonanie dalszych obliczeń wysokości kary na podstawie wartości mieszczącej się w
przedziale od 0,3 do 2% kwoty wyjściowej. Zważywszy, że całkowity obrót (przychód)
Spółki w 2023 r. (dane pozyskane z dwóch sprawozdań finansowych Spółki za okres od 1
stycznia 2023 r. do 28 grudnia 2023 r. oraz od 29 grudnia 2023 r. do 31 grudnia 2023 r.)
wyniósł (…) PLN, to jest (…) EUR (wg średniego kursu EUR z dnia 28 stycznia 2025 r.),
Prezes Urzędu za stosowne uznał skorygowanie podlegającej obliczeniom kwoty kary do
wartości odpowiadającej 0,75% kwoty wyjściowej, to jest do kwoty 11 250,00 EUR
(równowartość 47 353,50 PLN).
Prezes Urzędu dokonał oceny wpływu na stwierdzone naruszenie pozostałych (poza tymi
uwzględnionymi wyżej w ocenie powagi naruszenia) okoliczności wskazanych w art. 83
ust. 2 rozporządzenia 2016/679 (vide Rozdział 5 Wytycznych 04/2022). Okoliczności te,
mogące mieć obciążający lub łagodzący wpływ na ocenę naruszenia, odnoszą się – jak
zakładają Wytyczne 04/2022 – do strony podmiotowej naruszenia, to jest do samego
podmiotu będącego sprawcą naruszenia oraz do jego zachowania przed naruszeniem, w
jego trakcie, i po jego zaistnieniu. Szczegółowa ocena i uzasadnienie wpływu każdej z
tych przesłanek na ocenę naruszenia przedstawione zostały powyżej. Prezes Urzędu ma‐
jąc na względzie powagę naruszenia uznał, że okolicznością obciążającą w niniejszej
sprawie jest stopień współpracy w celu usunięcia naruszenia (art. 83 ust. 2 lit. f) rozpo‐
rządzenia 2016/679). Organ nadzorczy przeprowadzając analizę w niniejszej sprawie nie
uwzględnił żadnej okoliczności łagodzącej, mającej wpływ na obniżenie wymiaru sankcji.
Ze względu na zaistnienie w sprawie okoliczności obciążającej, Prezes Urzędu oceniając
jej wpływ na stwierdzone naruszenie, uznał za zasadne zwiększenie o 20% ustalonej wy‐
żej kwoty kary (vide pkt 40 uzasadnienia decyzji) – do kwoty 13 500 EUR (równowartość
56 824,20 PLN).
Prezes Urzędu uznał, że ustalona zgodnie z powyższymi zasadami wysokość kary nie wy‐
maga dodatkowej korekty ze względu na skuteczność, zasadę proporcjonalności i odstra‐
szający charakter (art. 83 ust. 1 rozporządzenia 2016/679). W jego ocenie ustalona wy‐
sokość administracyjnej kary pieniężnej, tj. 56 824,20 PLN będzie skuteczna (przez swoją
dolegliwość pozwala osiągnąć swój cel represyjny, którym jest ukaranie za bezprawne
zachowanie), odstraszająca (pozwala skutecznie zniechęcić zarówno Spółkę, jak i innych
administratorów do popełniania w przyszłości naruszeń przepisów rozporządzenia
2016/679) oraz proporcjonalna (jest adekwatna do stwierdzonej wagi naruszenia, nie wy‐
kracza poza możliwości finansowe Spółki oraz pozwala na osiągnięcie celów określonych
w rozporządzeniu 2016/679). Kwota 56 824,20 PLN (równowartość 13 500 EUR) stanowi

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 22 z 23

próg, powyżej który dalsze zwiększanie wysokości kary nie będzie wiązało się ze wzro‐
stem jej skuteczności i odstraszającego charakteru. Z drugiej natomiast strony obniżenie
w większym stopniu wysokości kary mogłoby się odbyć kosztem jej skuteczności i od‐
straszającego charakteru, a także spójnego stosowania i egzekwowania rozporządzenia
2016/679 oraz zasady równego traktowania podmiotów na rynku wewnętrznym UE i
EOG.
Stosownie do treści art. 103 ustawy o ochronie danych osobowych równowartość wyra‐
żonych w euro kwot, o których mowa w art. 83 rozporządzenia 2016/679, oblicza się w
złotych według średniego kursu euro ogłaszanego przez Narodowy Bank Polski w tabeli
kursów na dzień 28 stycznia każdego roku, a w przypadku gdy w danym roku Narodowy
Bank Polski nie ogłasza średniego kursu euro w dniu 28 stycznia – według średniego kur‐
su euro ogłoszonego w najbliższej po tej dacie tabeli kursów Narodowego Banku Polskie‐
go. W 2025 r. średni kurs euro został ogłoszony przez Narodowy Bank Polski na dzień 28
stycznia 2025 r. w wysokości 1 EUR = 4,2092 PLN. Mając powyższe na uwadze, Prezes
Urzędu, na podstawie art. 83 ust. 4 lit. a) rozporządzenia 2016/679 w związku z art. 103
ustawy o ochronie danych osobowych, za naruszenie opisane w sentencji niniejszej de‐
cyzji, nałożył na Spółkę – stosując średni kurs euro ogłoszony przez Narodowy Bank Pol‐
ski z dnia 28 stycznia 2025 r. (1 EUR = 4,2092 PLN) – administracyjną karę pieniężną w
kwocie 56 824 PLN.
W ocenie Prezesa Urzędu, zastosowana administracyjna kara pieniężna spełnia w ustalo‐
nych okolicznościach niniejszej sprawy funkcje, o których mowa w art. 83 ust. 1 rozpo‐
rządzenia 2016/679, tzn. jest w tym indywidualnym przypadku skuteczna, proporcjonal‐
na i odstraszająca. W ocenie Prezesa Urzędu nałożona na Spółkę administracyjna kara
pieniężna jest proporcjonalna, zarówno do powagi naruszenia (skutkującego narusze‐
niem obowiązków administratora danych we wdrożeniu odpowiednich środków ochrony
danych osobowych), jak i do wielkości administratora, którą to wielkość – mierzoną jego
obrotem – należy rozpatrywać w nierozerwalnym związku ze względu na skuteczność
kary i na jej odstraszający charakter.
Z przedstawionej przez Spółkę informacji wynika, że całkowity roczny obrót z poprzed‐
niego roku obrotowego w 2023 r. wyniósł (…) PLN (słownie: (…)), co stanowi równowar‐
tość (…) EUR, wg średniego kursu euro z dnia 28 stycznia 2025 r., w związku z czym
kwota nałożonej w niniejszej sprawie administracyjnej kary pieniężnej stanowi ok. 0,3%
całkowitego obrotu Spółki w 2023 r. Jednocześnie warto podkreślić, że kwota nałożonej
administracyjnej kary pieniężnej to jedynie 0,135% maksymalnej wysokości kary, którą
Prezes Urzędu mógł, zgodnie z art. 83 ust. 4 rozporządzenia 2016/679, nałożyć na Spół‐
kę za stwierdzone w niniejszej sprawie naruszenie. Zważywszy na przedstawione wyniki
finansowe, stwierdzić należy, że orzeczona administracyjna kara pieniężna nie będzie
dla Spółki nadmiernie dotkliwa. Jednocześnie kara będzie skuteczna (osiągnie cel jakim
jest ukaranie administratora za najpoważniejsze naruszenie o daleko idących skutkach) i
odstraszająca na przyszłość.

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

Decyzja DKN.5112.10.2024

Strona 23 z 23

Wysokość kary została zatem określona na takim poziomie, aby z jednej strony stanowiła
adekwatną reakcję organu nadzorczego na stopień naruszenia obowiązków administrato‐
ra, z drugiej jednak strony nie powodowała sytuacji, w której konieczność uiszczenia ad‐
ministracyjnej kary pieniężnej pociągnie za sobą negatywne następstwa, w postaci istot‐
nego pogorszenia sytuacji finansowej Spółki. W ocenie Prezesa Urzędu, administracyjna
kara pieniężna spełni w tych konkretnych okolicznościach funkcję represyjną, jako że sta‐
nowić będzie odpowiedź na naruszenie przez Spółkę przepisów rozporządzenia
2016/679, ale i prewencyjną, bowiem przyczyni się do zapobiegania w przyszłości naru‐
szania obowiązków administratora danych wynikających z przepisów o ochronie danych
osobowych. W ocenie Prezesa Urzędu, zastosowana administracyjna kara pieniężna speł‐
nia w ustalonych okolicznościach niniejszej sprawy przesłanki, o których mowa w art. 83
ust. 1 rozporządzenia 2016/679 ze względu na wagę stwierdzonego naruszenia w kon‐
tekście podstawowych obowiązków administratora wynikających z rozporządzenia
2016/679. Celem nałożonej kary jest doprowadzenie do przestrzegania w przyszłości
przez Spółkę przepisów rozporządzenia 2016/679.
Wobec powyższego, Prezes Urzędu Ochrony Danych Osobowych, na podstawie art. 83
ust. 4 lit. a) rozporządzenia 2016/679 w związku z art. 103 ustawy z dnia 10 maja 2018 r.
o ochronie danych osobowych, za naruszenie opisane w sentencji niniejszej decyzji, na‐
łożył na Spółkę – stosując średni kurs euro z dnia 28 stycznia 2025 r. (1 EUR = 4,2092
PLN) – administracyjną karę pieniężną w kwocie 56 824 PLN (słownie: pięćdziesięciu sze‐
ściu tysięcy ośmiuset dwudziestu czterech złotych), co stanowi równowartość 13 500
EUR.
Mając powyższe na uwadze Prezes Urzędu Ochrony Danych Osobowych rozstrzygnął jak
w sentencji niniejszej decyzji.

[1] Definicja podatności znajduje się w dokumencie „PN-EN ISO/IEC 27000” zatwierdzo‐
nym przez Prezesa Polskiego Komitetu Normalizacyjnego oraz w „Słowniku kluczowych
pojęć z zakresu cyberbezpieczeństwa Narodowego Standardu Cyberbezpieczeń‐
stwa” (https://www.gov.pl/attachment/48226cb6-29d4-49f9-860f-acd703072e60).

https://uodo.neurodoc.pl/document/urn:ndoc:gov:pl:uodo:2024:dkn_5112_10/content

2025-09-03 13:20

