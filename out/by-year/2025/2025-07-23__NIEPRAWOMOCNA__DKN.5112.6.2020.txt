Warszawa, 23 lipca 2025
NIEPRAWOMOCNA

Decyzja
DKN.5112.6.2020

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572, ze zm.) zwanej dalej „kpa”, w związku z
art. 7 ust. 1, art. 60, art. 90, art. 101 i art. 103 ustawy z dnia 10 maja 2018 r. o ochronie
danych osobowych (Dz. U. z 2019 r. poz. 1781) zwanej dalej „u.o.d.o.”, oraz art. 57 ust.
1 lit. a) i h), art. 58 ust. 2 lit. i), art. 83 ust. 1 - 3 oraz art. 83 ust. 5 lit. a) w związku z art.
5 ust. 1 lit. a), lit. b) i lit. c) oraz art. 6 ust. 1 rozporządzenia Parlamentu Europejskiego i
Rady UE 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych)
(Dz. Urz. UE L 119 z 04.05.2016, str. 1 Dz. Urz. UE L 127 z 23.05.2018, str. 2 oraz Dz.
Urz. UE L 74 z 4.03.2021, str. 35), zwanego dalej „rozporządzeniem 2016/679”,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez K. (…) S.A. z siedzibą w Z. (ul.
(…) Z.) Prezes Urzędu Ochrony Danych Osobowych,
stwierdzając naruszenie przez K. (…) S.A. z siedzibą w Z. (ul. (…) Z.) art. 5 ust. 1 lit. a),
lit. b) i lit. c) oraz art. 6 ust. 1 rozporządzenia 2016/679, polegające na przetwarzaniu
bez podstawy prawnej w okresie od 1 kwietnia 2019 r. do 23 września 2020 r. danych
osobowych pozyskiwanych poprzez dokonywanie kopii (skanów) dokumentów tożsamo‐
ści klientów i potencjalnych klientów bez odpowiedniej weryfikacji, czy w danym przy‐
padku działania takie są uzasadnione wymogiem stosowania przez ten podmiot środków
bezpieczeństwa finansowego na podstawie ustawy z dnia 1 marca 2018 r. o przeciwdzia‐
łaniu praniu pieniędzy oraz finansowaniu terroryzmu[1] (w związku ze stosowaniem któ‐
rych instytucje obowiązane mogą korzystać z uprawnienia z art. 34 ust. 4 tej ustawy),

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 2 z 39

nakłada na K. (…) S.A. z siedzibą w Z. (ul. (…) Z.) administracyjną karę pieniężną w kwo‐
cie 18 416 400,- zł (słownie: osiemnaście milionów czterysta szesnaście tysięcy
czterysta złotych).

Uzasadnienie

A. Stan faktyczny

I. Ustalenia dokonane w trakcie kontroli.
Na podstawie art. 78 ust. 1, art. 79 ust. 1 oraz art. 84 ust. 1 pkt 1-4 u.o.d.o., w związku z
art. 57 ust. 1 lit. a) i h) oraz art. 58 ust. 1 lit. b), e) i f) rozporządzenia 2016/679, w celu
kontroli zgodności przetwarzania danych z przepisami o ochronie danych osobowych
kontrolujący upoważnieni przez Prezesa Urzędu Ochrony Danych Osobowych (zwanego
dalej „Prezesem UODO” lub „organem nadzorczym”), dokonali od 3 do 6 lutego 2020 r.
czynności kontrolnych w K. (…) S.A. z siedzibą w Z. (ul. (…) Z.), zwanym dalej „Bankiem”
(sygnatura kontroli: DKN.5112.6.2020). Z czynności tych sporządzono protokół, zwany
dalej: „Protokołem kontroli”, do którego załączono obszerną dokumentację (w aktach
oznaczoną jako załączniki). Protokół ten został podpisany 6 lutego 2020 r. przez osobę
reprezentującą Bank, przy czym nie wniosła ona do niego żadnych zastrzeżeń.
Zakresem kontroli objęto przetwarzanie przez Bank danych osobowych klientów oraz po‐
tencjalnych klientów, zawartych w kopiach (skanach) dokumentów tożsamości, w tym w
szczególności: podstawę prawną przetwarzania danych osobowych, zakres i rodzaj prze‐
twarzanych danych osobowych, a także sposób oraz cel zbierania i udostępniania
danych osobowych.
W toku kontroli odebrano od pracowników Banku ustne wyjaśnienia oraz dokonano oglę‐
dzin systemów informatycznych i pomieszczeń, w których przetwarzane są dane osobo‐
we klientów. Stan faktyczny ustalony przez kontrolujących opisano w Protokole kontroli.
Z oświadczeń przytoczonych w Protokole kontroli wynika, że (…).
(…). Podstawą prawną zbierania tych danych były w ocenie Banku przepisy art. 34 ust.
4, art. 37 oraz art. 49 ust. 1 pkt 1 ustawy AML (które zostaną przytoczone w dalszej
części uzasadnienia niniejszej decyzji).

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 3 z 39

Bank opracował procedury przeznaczone dla pracowników Banku (zatrudnionych w
oddziałach i w L. (…)), w tym m.in. procedury o nazwie: „(…)”, „(…)” oraz „(…)” (zob.:
załącznik (…) do Protokołu kontroli). (…):
–
(…),
–
(…).
(…).
W procedurze o nazwie: „(…)” wskazano z kolei, że (…).
Ponadto, Bank wprowadził zasadę, zgodnie z którą (…).
W załączniku (…) do Protokołu kontroli wyraźnie wskazano, że w przypadku, gdy (…).
Z dokumentu o nazwie „Załącznik (…)” stanowiącego „(…)” (zob.: załącznik (…) do Pro‐
tokołu kontroli) wynika z kolei, że (…).
Wewnętrzne ustalenia dotyczące praktyki skanowania dokumentów tożsamości wynikały
również z informacji przekazywanych pracownikom Banku poza ww., formalnie funkcjo‐
nującymi, procedurami. Załącznik (…) do Protokołu kontroli stanowi wydruk z Intranetu:
„(…)”. Wynika z niego, że (…):
–
(…),
–
(…),
–
(…).
W załączniku (…) do Protokołu kontroli zamieszczono również inne wydruki informacji
przekazywanych przez Intranet Banku. W dwóch z nich (…):
–
(…),
–
(…).
Procedury Banku oraz instrukcje przekazywane pracownikom Banku poprzez Intranet nie
tylko pozostają w pewnych zakresach niespójne, ale również nie różnicują sytuacji, w ja‐
kich stosowanie środków bezpieczeństwa finansowego określonych w ustawie AML (w
związku ze stosowaniem których instytucje obowiązane dysponują uprawnieniem do
przetwarzania informacji z dokumentów tożsamości oraz ich kopiowania) byłoby uzasad‐
nione przeciwdziałaniem praniu pieniędzy oraz finansowaniu terroryzmu (co stanowi
obowiązek Banku jako instytucji obowiązanej), a w których nie. Przyjęto po prostu, że w
każdym z przypadków wskazanych w ww. procedurach i instrukcjach powinno się wyko‐
nać skan dokumentu tożsamości klienta lub potencjalnego klienta – w wielu sytuacjach
od jego uzyskania uzależniając wykonanie czynności na rzecz klienta. Bank nie dokony‐
wał więc indywidualnej oceny ryzyka wiążącego się z danym klientem i podejmowanymi
przez niego działaniami. Stosowanie praktyki Banku ukształtowanej ww. procedurami
oraz instrukcjami przekazywanymi przez Intranet prowadziło m.in. do sytuacji, w których
dochodziło do skanowania dokumentów tożsamości w przypadkach niewiążących się z
realizacją obowiązków określonych przepisami ustawy AML, na co wskazuje np. przypa‐
dek opisany w załączniku (…) do Protokołu kontroli (osoba korzystająca z bankomatu
znajdującego się w placówce Banku chciała zgłosić reklamację na jego działanie – pra‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 4 z 39

cownik poinformował tę osobę o tym, że przed przyjęciem reklamacji wymagane jest po‐
zyskanie skanu jego dokumentu tożsamości i dopiero po ustaleniu, że składający rekla‐
mację nie jest klientem Banku, doszło do usunięcia wykonanego skanu z systemu Ban‐
ku). Dokonana po kontroli organu nadzorczego przez sam Bank weryfikacja poprawności
stosowanych procedur doprowadziła do wniosków, że podejmowane przez Bank w pew‐
nym zakresie działania nie służyły realizacji obowiązków określonych w ustawie AML, co
skutkowało ich zmianą.
Na podstawie tak zgromadzonego materiału dowodowego ustalono, że w procesie prze‐
twarzania danych osobowych Bank, jako administrator danych osobowych, naruszył
przepisy o ochronie danych osobowych, tj. art. 5 ust. 1 lit. a), lit. b) i lit. c), a następnie
ustalono, że doszło również do naruszenia art. 6 ust. 1 rozporządzenia 2016/679. Naru‐
szenie polegało na bezpodstawnym przetwarzaniu od 1 kwietnia 2019 r. (do – jak później
ustalono na podstawie dalszych wyjaśnień Banku: 23 września 2020 r.) danych osobo‐
wych obecnych i potencjalnych klientów Banku pozyskiwanych poprzez sporządzanie ko‐
pii (skanów) dokumentów tożsamości w sytuacjach niepowiązanych z jego obowiązkami
wynikającymi z ustawy AML. Działanie Banku nie wiązało się wyłącznie z realizacją obo‐
wiązków wynikających z obowiązujących przepisów prawa, albowiem kopiowanie (skano‐
wanie) dokumentów może mieć miejsce tylko w sytuacji, gdy stosowane są środki bez‐
pieczeństwa finansowego, o których mowa w art. 34 ustawy AML. W związku z tym, ko‐
piowanie (skanowanie) dokumentów tożsamości przez Bank musi być poprzedzone anali‐
zą celowości, tj. zweryfikowaniem, czy rzeczywiście taka czynność jest niezbędna.

II. Wszczęcie postępowania administracyjnego i dalsze
ustalenia dotyczące stanu faktycznego.
W związku z powyższym, Prezes UODO wszczął z urzędu postępowanie administracyjne
w przedmiocie stwierdzonych w trakcie kontroli naruszeń przepisów o ochronie danych
osobowych (pismo z 2 grudnia 2021 r., znak: DKN.5112.6.2020. (…)). W przesłanym Ban‐
kowi zawiadomieniu o wszczęciu postępowania wskazano na art. 5 ust. 1 lit. a), lit. b) i
lit. c) rozporządzenia 2016/679, a następnie postępowanie to zostało rozszerzone o moż‐
liwość naruszenia przez Bank, jako administratora danych, obowiązków wynikających z
przepisu art. 6 ust. 1 rozporządzenia 2016/679 (pismo z 11 kwietnia 2025 r., znak: DKN.
(…)).
W odpowiedzi na ww. zawiadomienie o wszczęciu postępowania administracyjnego oraz
w nadsyłanych przez siebie kolejnych pismach, Bank złożył wyjaśnienia, z których wyni‐
ka, że po kontroli Prezesa UODO obowiązujące w Banku procedury zostały zmienione
tak, aby zapewnić, że kopiowanie (skanowanie) dokumentów tożsamości będzie dokony‐
wane w celu wykonywania lub udokumentowania wykonania obowiązkowych środków

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 5 z 39

bezpieczeństwa finansowego przewidzianych w art. 34 ustawy AML (co wynika z pisma
Banku, które wpłynęło do Prezesa UODO 29 grudnia 2021 r.).
Z wyjaśnień Banku zawartych w pismach z: 29 grudnia 2021 r., 22 kwietnia 2022 r., 25
lutego, 12 marca oraz 30 kwietnia 2025 r. (daty wpływu) wynika, że zmiany te
wprowadzone były w dwóch etapach:
1) w pierwszym, mającym miejsce po przeprowadzeniu kontroli, Bank wdrożył szereg
działań naprawczych uwzględniających stanowisko Generalnego Inspektora

2)

Informacji Finansowej (dalej: „GIIF”)[3] oraz Prezesa UODO w ten sposób, że od 23
września 2020 r. ograniczył skanowanie dokumentów tożsamości do przypadków
stosowania i dokumentowania, przewidzianych ustawą AML, środków bezpieczeń‐
stwa finansowego – stosownie do rozpoznanego i ocenionego ryzyka prania
pieniędzy oraz finansowania terroryzmu,
w następnym, Bank podjął kolejne czynności weryfikacyjne zmierzające do ustalenia
możliwości dalszego ograniczenia skanowania ww. dokumentów i od 14 marca 2022
r. wprowadził kolejne zmiany, o których mowa w pkt 21 poniżej.

W pierwszym z ww. etapów Bank, po przeprowadzeniu kontroli, zaakceptował zasadnicze
zmiany podejścia do skanowania dowodów osobistych uznając, że:
1) skanowanie dokumentów tożsamości może mieć miejsce jedynie w sytuacjach, gdy
zachodzą przesłanki takiego skanowania,
2) niesporne jest, że przesłanki skanowania dokumentów tożsamości wynikają ze sto‐
sowania ustawy AML, w szczególności art. 33-37, w zakresie wykonywania i doku‐
mentowania wykonywania obowiązkowych środków bezpieczeństwa finansowego,
co przede wszystkim oznacza, że skanowanie nie powinno następować „przy każdej
wykonywanej czynności”, ale jest dopuszczalne w ramach wykonywania wyżej wy‐
mienionych obowiązków z ustawy AML, tj. w celach wykonywania i dokumentowania
środków bezpieczeństwa finansowego w sytuacjach przewidzianych art. 35 ustawy
AML w ramach rozpoznanego przez dany bank ryzyka prania pieniędzy lub
finansowania terroryzmu, jego zakresu i intensywności.
Wychodząc z założenia, że decyzja w sprawie poszczególnych procesów pozyskania ska‐
nów dokumentów uzależniona jest od poziomu rozpoznanego ryzyka prania pieniędzy,
Bank przyjął następujące zasady kopiowania/skanowania dokumentów tożsamości, w
związku ze stosowaniem ustawy AML:
1) (…).
(…).
2) (…).
(…).
3) (…).
(…).
(…).
(…).
4) (…):

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

a)
b)

Strona 6 z 39

(…),
(…).
(…):
–
(…),
–
(…),
–
(…):
– (…),
– (…),
– (…),
– (…).

Bank dokonał również ograniczenia (…).
W ramach drugiego z etapów, o których mowa w pkt 17 uzasadnienia niniejszej decyzji,
Bank przeprowadził kolejny przegląd procedur, dokonując ich zmiany w stosunku do wer‐
sji przekazanych w toku kontroli przeprowadzonej przez Prezesa UODO w dniach 3-6
lutego 2020 r., tak aby zapewnić, że:
1) skanowanie dokumentów tożsamości jest wykonywane w celu wykonywania i doku‐
mentowania wykonywania obowiązków przewidzianych ustawą AML,
2) skanowanie dokumentów tożsamości nie występuje w przypadku jakiegokolwiek
kontaktu klienta z Bankiem, a wyłącznie w celu opisanym w ppkt 1) powyżej,
3) (…).
(…).
Jednym z załączników (…) do Protokołu kontroli była „(…)” obowiązująca od 1 lutego
2020 r., na podstawie której Bank oceniał procesy przetwarzania danych osobowych.
Jednak rezultat tej oceny (oraz ewentualnych wcześniejszych) nie doprowadził Banku do
prawidłowych wniosków, o czym świadczy przyjęta przez niego w analizowanym okresie
(od 1 kwietnia 2019 r. do 23 września 2020 r.) praktyka w zakresie przetwarzania danych
osobowych pozyskiwanych poprzez wykonywanie kopii (skanów) dokumentów tożsamo‐
ści w przypadkach niewiążących się z realizacją obowiązków określonych przepisami
ustawy AML. W trakcie dalszego postępowania administracyjnego Bank przekazał wraz z
pismem, które wpłynęło 21 października 2024 r. (omówionym szerzej w pkt 26 poniżej)
kolejne dokumenty w tym zakresie – dotyczące okresu, w którym Bank stosował już
zmienioną praktykę w powyższym zakresie.
Weryfikacja przedłożonych dokumentów potwierdziła, że Bank wdrożył szereg działań
naprawczych mających na celu ograniczenie przetwarzania danych osobowych pozyski‐
wanych poprzez skanowanie (kopiowanie) dokumentów tożsamości do przypadków po‐
wiązanych z realizacją obowiązków wynikających z ustawy AML. Bank dokonał analizy
poszczególnych procesów związanych z wykonywaniem i dokumentowaniem środków
bezpieczeństwa finansowego, uzależniając decyzję w sprawie poszczególnych procesów
pozyskania skanów (kopii) dokumentów od poziomu rozpoznanego ryzyka prania pienię‐
dzy. Zmiany te zostały wdrożone od 23 września 2020 r., a kolejne zmiany miały na celu
jedynie dalsze dostosowanie analizowanego procesu do wymogów ustawy AML. Z uwagi

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 7 z 39

na fakt, że postępowanie administracyjne o sygn. DKN.5112.6.2020 zostało wszczęte w
związku z przeprowadzoną w lutym 2020 r. kontrolą organu nadzorczego, analizie podda‐
no przede wszystkim zgodność działań Banku z przepisami o ochronie danych osobo‐
wych w okresie od 1 kwietnia 2019 r. aż do wdrożenia pierwszego etapu zmian, co na‐
stąpiło 23 września 2020 r. Do późniejszych działań Banku odniesiono się w niniejszej de‐
cyzji jedynie w zakresie niezbędnym dla ukazania pełnego stanu faktycznego (bez prze‐
sądzania o prawidłowości wszystkich aktualnych praktyk Banku w zakresie przetwarza‐
nia danych osobowych pozyskiwanych poprzez skanowanie dokumentów tożsamości).

III. Przekazane wraz z pismami Banku dowody oraz
złożone wnioski dowodowe.
Bank w nadesłanych do Prezesa UODO pismach nie tylko wnioskował na podstawie art.
105 § 1 kpa o umorzenie postępowania, lecz również załączał dowody oraz składał wnio‐
ski dowodowe wskazane w kolejnych punktach uzasadnienia niniejszej decyzji.
Do pisma, które wpłynęło do organu nadzorczego 22 kwietnia 2022 r., Bank załączył jako
dowód zmienione procedury: „(…)” oraz „(…)”. Kolejne dokumenty zostały załączone
jako dowody do pisma Banku otrzymanego przez organ nadzorczy 25 lutego 2025 r. (wy‐
pis z Uchwały Zarządu Nr (…) z (…) kwietnia 2020 r. – w zakresie pkt 5 i 6 oraz Zarządze‐
nie nr (…) z (…) marca 2022 r.) oraz do pisma otrzymanego 12 marca 2025 r. (wyciąg z
Zarządzenia nr (…)). Wszystkie nadesłane w związku z prowadzonym postępowaniem
przez Bank dokumenty (tj. m.in. wyżej wymienione) zostały włączone do akt sprawy,
poddane analizie oraz ocenione wraz z pozostałym zgromadzonym w ramach niniejszego
postępowania materiałem dowodowym.
Pismem z 21 października 2024 r. (data wpływu) Bank wniósł o dopuszczenie w trybie:
1) art. 75 § 1 kpa dowodu z załączonego wyciągu (…),
2) art. 75 § 1 kpa dowodu z przesłuchania świadka – (…) I. C., (…) na stanowisku (…),
na okoliczność skanowania dowodów tożsamości wyłącznie w celu wykonywania
przez Bank środka bezpieczeństwa finansowego przewidzianego w art. 34 ust. 1 pkt
1 ustawy AML, tj. identyfikacji i weryfikacji tożsamości,
3) art. 96a i następnych kpa mediacji, bowiem według Banku zasadnym i celowym jest
wyjaśnienie i rozważenie okoliczności faktycznych i prawnych sprawy, co pozwoli na
dokonanie ustaleń dotyczących załatwienia sprawy w granicach obowiązującego
prawa, a ponadto wniósł, aby Prezes UODO – w trybie art. 7b kpa – skonsultował z
GIIF stanowisko co do skanowania dokumentów tożsamości w zakresie, jaki obecnie
ma miejsce w Banku, czyli po dokonaniu licznych modyfikacji w tym obszarze od
czasu przeprowadzenia kontroli w Banku.
Wniosek wskazany w ppkt 2 powyżej (tj. o przesłuchanie świadka – (…) I. C.) został
ponownie złożony przez Bank w piśmie, które wpłynęło do Prezesa UODO 21 lipca

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 8 z 39

2025 r. (przy czym w tym złożonym po raz drugi wniosku wskazano nieco odmienną
nazwę piastowanego przez tę osobę stanowiska).
W tym stanie faktycznym, po zapoznaniu się z całością zgromadzonego w sprawie
materiału dowodowego, Prezes UODO zważył, co następuje:
W myśl art. 34 ust. 1 i 2 u.o.d.o. Prezes UODO jest organem właściwym w sprawie ochro‐
ny danych osobowych i organem nadzorczym w rozumieniu rozporządzenia 2016/679.
Stosownie do art. 57 ust. 1 lit. a) i h) rozporządzenia 2016/679, bez uszczerbku dla in‐
nych zadań określonych na mocy tego rozporządzenia, każdy organ nadzorczy na swoim
terytorium monitoruje i egzekwuje stosowanie niniejszego rozporządzenia oraz prowadzi
postępowania w sprawie stosowania niniejszego rozporządzenia, w tym na podstawie in‐
formacji otrzymanych od innego organu nadzorczego lub innego organu publicznego.
Uprawnienia naprawcze przysługujące organowi nadzorczemu w wypadku stwierdzenia
naruszenia przepisów rozporządzenia 2016/679 statuuje art. 58 ust. 2 lit. a) do j) rozpo‐
rządzenia 2016/679. Przepis ten przewiduje m.in. zastosowanie, oprócz lub zamiast środ‐
ków, o których mowa w tym ustępie, administracyjnej kary pieniężnej na mocy art. 83,
zależnie od okoliczności konkretnej sprawy (lit. i).
Zgodnie z art. 1 ust. 2 pkt 5 u.o.d.o., ustawa ta określa postępowanie w sprawie narusze‐
nia przepisów o ochronie danych osobowych. Stosownie do art. 60 u.o.d.o. Prezes UODO
prowadzi postępowanie w sprawie naruszenia przepisów o ochronie danych osobowych.
Z powyższego wynika zatem, że postępowanie prowadzone przez Prezesa UODO ma na
celu ustalenie, czy w sprawie doszło do naruszenia przepisów o ochronie danych osobo‐
wych, a w razie stwierdzenia tego naruszenia, skorzystanie z uprawnień naprawczych.
Ocena dokonywana przez Prezesa UODO służy zatem zbadaniu zasadności skorzystania
przez niego jako organ nadzorczy z uprawnień naprawczych, o których mowa w art. 58
ust. 2 rozporządzenia 2016/679.

B. Stan prawny.

I. Zasady wyrażone w art. 5 lit. a)-c) oraz art. 6 ust. 1
rozporządzenia 2016/679.
Zgodnie z art. 5 ust. 1 lit. a)-c) rozporządzenia 2016/679, dane osobowe muszą być:
a) przetwarzane zgodnie z prawem, rzetelnie i w sposób przejrzysty dla osoby, której
dane dotyczą („zgodność z prawem, rzetelność i przejrzystość”),
b) zbierane w konkretnych, wyraźnych i prawnie uzasadnionych celach i nieprzetwa‐
rzane dalej w sposób niezgodny z tymi celami; dalsze przetwarzanie do celów archi‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

c)

Strona 9 z 39

walnych w interesie publicznym, do celów badań naukowych lub historycznych lub
do celów statystycznych nie jest uznawane w myśl art. 89 ust. 1 za niezgodne z
pierwotnymi celami („ograniczenie celu”),
adekwatne, stosowne oraz ograniczone do tego, co niezbędne do celów, w których
są przetwarzane („minimalizacja danych”).

Jak wskazuje doktryna, zasady te „»nie są jedynie ideami, wartościami czy postulatami
odczytywanymi z całokształtu przepisów o ochronie danych osobowych, a mają charak‐
ter normatywny – są wiążącymi normami prawa, wyznaczającymi określony sposób po‐
stępowania. (…) Mają one szczególne znaczenie dla stosowania i interpretacji przepisów
o ochronie danych osobowych. Z faktu uznania w akcie normatywnym określonych norm
prawnych za zasady wywieść można wniosek, że prawodawca pragnął w ten sposób
podkreślić ich znaczenie i uczynić z nich swoiste normy nadrzędne nad pozostałymi nor‐
mami określonymi w tych przepisach. Nadrzędność zasad oznacza m.in. konieczność od‐
czytywania norm zawartych w przepisach o ochronie danych w sposób zgodny z tymi za‐
sadami« (…)”[5].
W art. 6 ust. 1 rozporządzenia 2016/679 wskazano z kolei, że przetwarzanie danych oso‐
bowych jest zgodne z prawem wyłącznie w przypadkach, gdy – i w takim zakresie, w
jakim – spełniony jest co najmniej jeden z poniższych warunków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed
zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem.
Należy zaznaczyć, że przepis art. 6 ust. 1 lit. f) rozporządzenia 2016/679 nie ma za‐
stosowania do przetwarzania danych osobowych przez organy publiczne w ramach
realizacji swoich zadań.
Katalog przesłanek legalności przetwarzania danych osobowych wymienionych w art. 6
ust. 1 rozporządzenia 2016/679 jest zamknięty. Każda z przesłanek legalizujących proces
przetwarzania danych osobowych ma charakter autonomiczny i niezależny. Są także

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 10 z 39

względem siebie równoprawne, co oznacza, że dla legalności procesu przetwarzania
danych wystarczające jest spełnienie jednej z nich.

II. Właściwe przepisy ustawy AML (w wersji aktu obowią‐
zującej w okresie od 1 kwietnia 2019 r. do 23 września
2020 r.).
Banki krajowe, jako instytucje obowiązane (do których to instytucji zalicza je przepis art.
2 ust. 1 pkt 1 ustawy AML), stosują wobec swoich klientów – zgodnie z art. 33 ust. 1
ustawy AML – środki bezpieczeństwa finansowego.
Art. 33 ust. 2 ustawy AML stanowi, że instytucje obowiązane rozpoznają ryzyko prania
pieniędzy oraz finansowania terroryzmu związane ze stosunkami gospodarczymi lub z
transakcją okazjonalną oraz oceniają poziom rozpoznanego ryzyka. Ponadto, w myśl
ustępu trzeciego tego artykułu, instytucje obowiązane dokumentują rozpoznane ryzyko
prania pieniędzy oraz finansowania terroryzmu związane ze stosunkami gospodarczymi
lub z transakcją okazjonalną oraz jego ocenę, uwzględniając w szczególności czynniki
dotyczące:
1) rodzaju klienta,
2) obszaru geograficznego,
3) przeznaczenia rachunku,
4) rodzaju produktów, usług i sposobów ich dystrybucji,
5) poziomu wartości majątkowych deponowanych przez klienta lub wartości
przeprowadzonych transakcji,
6) celu, regularności lub czasu trwania stosunków gospodarczych.
Na podstawie art. 33 ust. 4 ustawy AML instytucje obowiązane stosują środki bezpie‐
czeństwa finansowego w zakresie i z intensywnością uwzględniającymi rozpoznane ryzy‐
ko prania pieniędzy oraz finansowania terroryzmu związane ze stosunkami
gospodarczymi lub z transakcją okazjonalną oraz jego ocenę.
Jak wynika z powyżej powołanych wyżej przepisów, proces stosowania środków bezpie‐
czeństwa finansowego przez instytucje obowiązane jest dwuetapowy. W pierwszym z
nich, instytucja taka musi dokonać oceny ryzyka prania pieniędzy i finansowania terrory‐
zmu. Dopiero w sytuacji, gdy wynik tej oceny uzasadnia podejmowanie dalszych działań,
należy przejść do drugiego etapu, tj. doboru adekwatnych środków bezpieczeństwa fi‐
nansowego (w odpowiednim zakresie oraz o właściwej intensywności) oraz ich zastoso‐
wania.
Sytuacje, gdy instytucje obowiązane stosują środki bezpieczeństwa finansowego określa
art. 35 ust. 1 ustawy AML. Zgodnie z tym przepisem, ma to miejsce w przypadku:
1) nawiązywania stosunków gospodarczych;

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

2)

3)

4)

5)
6)

Strona 11 z 39

przeprowadzania transakcji okazjonalnej:
a) o równowartości 15 000 euro lub większej, bez względu na to, czy transakcja
jest przeprowadzana jako pojedyncza operacja, czy kilka operacji, które wydają
się ze sobą powiązane, lub
b) która stanowi transfer środków pieniężnych na kwotę przekraczającą
równowartość 1000 euro;
przeprowadzania gotówkowej transakcji okazjonalnej o równowartości 10 000 euro
lub większej, bez względu na to, czy transakcja jest przeprowadzana jako pojedyn‐
cza operacja, czy kilka operacji, które wydają się ze sobą powiązane - w przypadku
instytucji obowiązanych, o których mowa w art. 2 ust. 1 pkt 23;
obstawiania stawek oraz odbioru wygranych o równowartości 2000 euro lub więk‐
szej, bez względu na to, czy transakcja jest przeprowadzana jako pojedyncza opera‐
cja, czy kilka operacji, które wydają się ze sobą powiązane - w przypadku instytucji
obowiązanych, o których mowa w art. 2 ust. 1 pkt 20;
podejrzenia prania pieniędzy lub finansowania terroryzmu;
wątpliwości co do prawdziwości lub kompletności dotychczas uzyskanych danych
identyfikacyjnych klienta.
Ponadto, zgodnie z ustępem drugim tego artykułu, instytucje obowiązane stosują
środki bezpieczeństwa finansowego również w odniesieniu do klientów, z którymi
utrzymują stosunki gospodarcze, z uwzględnieniem rozpoznanego ryzyka prania
pieniędzy oraz finansowania terroryzmu, w szczególności gdy doszło do zmiany
uprzednio ustalonego charakteru lub okoliczności stosunków gospodarczych.

Zgodnie z wyżej powołanym przepisem art. 35 ust. 1 ustawy AML, w sytuacjach w nim
wskazanych instytucje obowiązane stosują środki bezpieczeństwa finansowego, lecz ich
dobór powinien nastąpić adekwatnie do wyniku oceny ryzyka wiążącego się z analizowa‐
ną sytuacją (art. 33 ust. 4 ustawy AML). Przepisy te nie przewidują automatyzmu stoso‐
wania konkretnego środka bezpieczeństwa finansowego. Jego wybór ustawodawca pozo‐
stawia instytucji obowiązanej, przy czym powinna ona zastosować środek właściwy w
swoim zakresie oraz intensywności.
Katalog środków bezpieczeństwa finansowego zawarto w art. 34 ust. 1 ustawy AML.
Zgodnie z tym przepisem obejmują one:
1) identyfikację klienta oraz weryfikację jego tożsamości;
2) identyfikację beneficjenta rzeczywistego oraz podejmowanie uzasadnionych
czynności w celu:
a) weryfikacji jego tożsamości,
b) ustalenia struktury własności i kontroli - w przypadku klienta będącego osobą
prawną albo jednostką organizacyjną nieposiadającą osobowości prawnej;
3) ocenę stosunków gospodarczych i, stosownie do sytuacji, uzyskanie informacji na
temat ich celu i zamierzonego charakteru;
4) bieżące monitorowanie stosunków gospodarczych klienta, w tym:
a) analizę transakcji przeprowadzanych w ramach stosunków gospodarczych w
celu zapewnienia, że transakcje te są zgodne z wiedzą instytucji obowiązanej o

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 12 z 39

kliencie, rodzaju i zakresie prowadzonej przez niego działalności oraz zgodne z
ryzykiem prania pieniędzy oraz finansowania terroryzmu związanym z tym
klientem,
b) badanie źródła pochodzenia wartości majątkowych będących w dyspozycji
klienta – w przypadkach uzasadnionych okolicznościami,
c) zapewnienie, że posiadane dokumenty, dane lub informacje dotyczące
stosunków gospodarczych są na bieżąco aktualizowane.
Instytucje obowiązane, stosując środki bezpieczeństwa finansowego, o których
mowa w ppkt 1 i 2, identyfikują osobę upoważnioną do działania w imieniu klienta
oraz weryfikują jej tożsamość i umocowanie do działania w imieniu klienta (art. 34
ust. 2 ustawy AML).
Zgodnie z kolei z art. 36 ustawy AML, identyfikacja klienta polega na ustaleniu w przy‐
padku osoby fizycznej: jej imienia i nazwiska, obywatelstwa, numeru Powszechnego
Elektronicznego Systemu Ewidencji Ludności (PESEL) lub daty urodzenia (w przypadku,
gdy nie nadano numeru PESEL), oraz państwa urodzenia, serii i numeru dokumentu
stwierdzającego tożsamość osoby, adresu zamieszkania (w przypadku posiadania tej in‐
formacji przez instytucję obowiązaną), nazwy (firmy), numeru identyfikacji podatkowej
(NIP) oraz adresu głównego miejsca wykonywania działalności gospodarczej – w przy‐
padku osoby fizycznej prowadzącej działalność gospodarczą. Odpowiedni (węższy) za‐
kres tych danych ustala się również przy identyfikacji beneficjenta rzeczywistego oraz
osoby upoważnionej do działania w imieniu klienta.
Weryfikacja tożsamości klienta, osoby upoważnionej do działania w jego imieniu oraz be‐
neficjenta rzeczywistego polega na potwierdzeniu ustalonych danych identyfikacyjnych
na podstawie dokumentu stwierdzającego tożsamość osoby fizycznej, dokumentu zawie‐
rającego aktualne dane z wyciągu z właściwego rejestru lub innych dokumentów, da‐
nych lub informacji pochodzących z wiarygodnego i niezależnego źródła (art. 37 ustawy
AML).
Instytucje obowiązane dokumentują zastosowane środki bezpieczeństwa finansowego
oraz wyniki bieżącej analizy przeprowadzanych transakcji. Na żądanie organów, o któ‐
rych mowa w art. 130 ustawy AML, instytucje obowiązane wykazują, że przy uwzględnie‐
niu poziomu rozpoznanego ryzyka prania pieniędzy oraz finansowania terroryzmu zwią‐
zanego z danymi stosunkami gospodarczymi lub transakcją okazjonalną zastosowały od‐
powiednie środki bezpieczeństwa finansowego (art. 34 ust. 3 ustawy AML).
Zgodnie z art. 34 ust. 4 ustawy AML, instytucje obowiązane na potrzeby stosowania
środków bezpieczeństwa finansowego mogą przetwarzać informacje zawarte w doku‐
mentach tożsamości klienta i osoby upoważnionej do działania w jego imieniu oraz
sporządzać ich kopie.
Kopie dokumentów i informacje uzyskane w wyniku stosowania środków bezpieczeństwa
finansowego instytucje obowiązane przechowują przez okres 5 lat, licząc od pierwszego
dnia roku następującego po roku, w którym zakończono stosunki gospodarcze z klientem
lub w którym przeprowadzono transakcje okazjonalne (art. 49 ust. 1 pkt 1 ustawy AML).

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 13 z 39

C. Ocena Prezesa UODO.
Jak stanowi Krajowa Ocena Ryzyka Prania Pieniędzy oraz Finansowania Terroryzmu:
„Ustawa nakłada na instytucje obowiązane obowiązek stosowania wobec swoich klien‐
tów środków bezpieczeństwa finansowego. Zakres stosowanych środków bezpieczeń‐
stwa finansowego uwzględnia rozpoznane ryzyko prania pieniędzy lub finansowania ter‐
roryzmu związane ze stosunkami gospodarczymi lub transakcją okazjonalną oraz jego
ocenę. Obowiązkiem instytucji obowiązanych jest również dokumentowanie rozpoznane‐
go ryzyka oraz stosowanie środków bezpieczeństwa finansowego w zakresie i z inten‐
sywnością uwzględniającą rozpoznane ryzyko. Na żądanie organów wskazanych w usta‐
wie (…), instytucje obowiązane wykazują, że przy uwzględnieniu poziomu rozpoznanego
ryzyka prania pieniędzy oraz finansowania terroryzmu związanego z danymi stosunkami
gospodarczymi lub transakcją okazjonalną zastosowały odpowiednie środki bezpieczeń‐
stwa finansowego. Ciężar udowodnienia właściwego zastosowania środków bezpieczeń‐
stwa finansowego ciąży na instytucji obowiązanej. To instytucja obowiązana zgodnie z
zasadą risk based approach decyduje ostatecznie w jakim zakresie i z jaką intensywno‐
ścią zastosuje względem danego klienta środki bezpieczeństwa finansowego. Instytucja
ta musi też wykazać, że dobór tych środków był właściwy”[6]. Biorąc to pod uwagę, nale‐
ży jednak zaznaczyć, że przedmiotem oceny Prezesa UODO dokonywanej w ramach po‐
stępowania administracyjnego DKN.5112.6.2020 jest zgodność z przepisami o ochronie
danych osobowych przetwarzania przez Bank danych osobowych pozyskiwanych po‐
przez kopiowanie (skanowanie) dokumentów tożsamości jego klientów oraz potencjal‐
nych klientów (w okresie od 1 kwietnia 2019 r. do 23 września 2020 r. – zob. pkt 23 uza‐
sadnienia niniejszej decyzji). Z ustaleń poczynionych w niniejszej sprawie wynika, że
Bank w pewnym zakresie nie wiązał przyjętej wówczas praktyki z realizacją obowiązków
nałożonych na niego ustawą AML, na co wskazują m.in. jego wyjaśnienia przytoczone w
pkt 18 ppkt 2 oraz pkt 21 ppkt 2 uzasadnienia niniejszej decyzji, w których Bank
stwierdził, że:
–
„skanowanie nie powinno następować »przy każdej wykonywanej czynności«, ale
jest dopuszczalne w ramach wykonywania wyżej wymienionych obowiązków z
ustawy AML”,
–
„skanowanie dokumentów tożsamości nie występuje w przypadku jakiegokolwiek
kontaktu klienta z Bankiem, a w celu” wykonywania i dokumentowania wykonywa‐
nia obowiązków przewidzianych ustawą AML.
W świetle powołanych wyżej przepisów ustawy AML podkreślić należy, że zasadność
przetwarzania danych osobowych pozyskiwanych poprzez kopiowanie (skanowanie) do‐
kumentów tożsamości można powiązać z identyfikacją czy weryfikacją tożsamości klien‐
ta jedynie w sytuacjach, gdy zachodzą przesłanki takiego działania wynikające z przepi‐
sów ustawy AML, a nie w przypadkach określonych w sposób dowolny przez instytucję

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 14 z 39

obowiązaną. Przesłanki stosowania środków bezpieczeństwa finansowego (na potrzeby
którego instytucje obowiązane mogą przetwarzać informacje zawarte w dokumentach
tożsamości klienta i osoby upoważnionej do działania w jego imieniu oraz sporządzać ich
kopie) zostały wprost wskazane w wyżej powołanym art. 35 ustawy AML. Z przesłanek
tych nie wynika obowiązek stosowania środków bezpieczeństwa finansowego wraz z po‐
zyskiwaniem kopii (skanów) dokumentów tożsamości klienta – jak to ujął Bank w swoich
wyjaśnieniach – „przy każdej wykonywanej czynności” czy w przypadku „jakiegokolwiek
kontaktu klienta z Bankiem”. Bank nie przedstawił też analizy, która wykazywałaby ko‐
nieczność zastosowania środków bezpieczeństwa finansowego wiążącego się z kopiowa‐
niem dokumentów tożsamości wobec wszystkich klientów lub potencjalnych klientów we
wszystkich sytuacjach, w jakich miało to miejsce zgodnie z obowiązującymi w okresie od
1 kwietnia 2019 r. do 23 września 2020 r. procedurami oraz instrukcjami przekazywany‐
mi wówczas poprzez Intranet. Co więcej, późniejsze odejście przez Bank od praktyki po‐
zyskiwania kopii (skanów) dokumentów tożsamości klientów w części sytuacji potwier‐
dza, że takiej konieczności nigdy w tych przypadkach nie było i że wcześniejsze zasady
działania w tym zakresie były – w ocenie samego nawet Banku – niezgodne z przepisami
ustawy AML. Konstatacja ta prowadzi z kolei do wniosku o niezgodności działań Banku z
przepisami o ochronie danych osobowych, jako że Bank w tych przypadkach przetwarzał
dane osobowe pozyskane poprzez skanowanie dokumentów tożsamości z naruszeniem
zasad z art. 5 ust. 1 lit. a)-c) oraz art. 6 ust. 1 rozporządzenia 2016/679.
Badając praktykę Banku w analizowanym okresie, podkreślić również należy, że żądanie
przedstawiania kopii lub kopiowanie (skanowanie) dokumentów tożsamości przez insty‐
tucje obowiązane może być tylko jednym ze sposobów identyfikacji klienta oraz weryfi‐
kacji jego tożsamości. Do tego obarczonym sporym ryzykiem leżącym również po stronie
osoby, której dane Bank w ten sposób przetwarza, chociażby z uwagi na fakt, że z kopii
(skanu) takiego dokumentu wynika określony zakres danych, szerszy niż zakres niezbęd‐
ny dla samej identyfikacji klienta, o której mowa w art. 36 ust. 1 pkt 1 ustawy AML.
Zgodnie bowiem z tym przepisem (jak już wyżej wskazano) identyfikacja klienta będące‐
go osobą fizyczną nieprowadzącą działalności gospodarczej polega na ustaleniu: imienia
i nazwiska, obywatelstwa, numeru Powszechnego Elektronicznego Systemu Ewidencji
Ludności (PESEL) lub daty urodzenia – w przypadku gdy nie nadano numeru PESEL, oraz
państwa urodzenia, serii i numeru dokumentu stwierdzającego tożsamość osoby, adresu
zamieszkania – w przypadku posiadania tej informacji przez instytucję obowiązaną. Tym‐
czasem np. dowód osobisty zawiera poza ww. danymi, w zależności od jego wzoru, np.:
wizerunek (zdjęcie), miejsce urodzenia, nazwisko rodowe, imiona rodziców, płeć, podpis,
datę wydania dokumentu, termin ważności, czy organ wydający. Powyższe uzasadnia
więc ostrożność w podejmowaniu decyzji o kopiowaniu (skanowaniu) dokumentów tożsa‐
mości przy okazji stosowania środków bezpieczeństwa finansowego, a także unikanie
„automatyzmu” oraz wykorzystywania silniejszej pozycji Banku w stosunkach z klienta‐
mi.
Biorąc pod uwagę powyższe należy pamiętać także, że kopiowanie, o którym mowa w
art. 34 ust. 4 ww. ustawy, jest uprawnieniem przysługującym instytucjom obowiązanym i

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 15 z 39

nie można uznać, że na podmiotach tych spoczywa obowiązek kopiowania dokumentów
tożsamości. Każdorazowa decyzja o przetwarzaniu danych osobowych pozyskiwanych
poprzez skopiowanie (zeskanowanie) dokumentu tożsamości, czy też żądanie przedsta‐
wienia jego kopii, powinny być poprzedzone analizą i zweryfikowaniem z uwzględnie‐
niem także przepisów rozporządzenia 2016/679, czy rzeczywiście taka czynność jest nie‐
zbędna. W szczególności zastosowania wymagają ww. zasady przetwarzania danych
osobowych, o których mowa w art. 5 ust. 1 lit. a)-c) tego rozporządzenia. Wewnętrzne
procedury podmiotów obowiązanych związane ze stosowaniem środków bezpieczeństwa
finansowego powinny uwzględniać powyższe regulacje.
Jak wynika z art. 50 ust. 2 ustawy AML, w wewnętrznej procedurze instytucji obowiązanej
powinny znaleźć się m.in. zasady rozpoznawania i oceny ryzyka prania pieniędzy oraz fi‐
nansowania terroryzmu związanego z danymi stosunkami gospodarczymi lub transakcją
okazjonalną, w tym zasady weryfikacji i aktualizacji uprzednio dokonanej oceny ryzyka
prania pieniędzy oraz finansowania terroryzmu, środki stosowane w celu właściwego za‐
rządzania rozpoznanym ryzykiem prania pieniędzy lub finansowania terroryzmu związa‐
nym z danymi stosunkami gospodarczymi lub transakcją okazjonalną, jak również zasa‐
dy stosowania środków bezpieczeństwa finansowego. Zasady działania instytucji
obowiązanej w tym zakresie powinny być więc „skodyfikowane”.
Z materiału dowodowego analizowanego w niniejszym postępowaniu pod kątem zgodno‐
ści działań Banku z przepisami o ochronie danych osobowych nie wynika, by Bank wyka‐
zał zasadność stosowanej w analizowanym okresie praktyki polegającej na sporządzaniu
kopii (skanów) dokumentów tożsamości wszystkich klientów lub potencjalnych klientów
we wszystkich sytuacjach przewidzianych w obowiązujących w tym okresie procedurach
oraz instrukcjach przekazywanych poprzez Intranet. Działania Banku nie stanowiły w
każdym z przewidzianych w tych procedurach i instrukcjach przypadku adekwatnego i
uzasadnionego w swoim zakresie i intensywności przejawu stosowania środków bezpie‐
czeństwa finansowego – w części przypadków działania te okazały się być nieadekwatne,
nadmiarowe lub zwyczajnie zbędne (zwłaszcza jeśli weźmie się pod uwagę wyjaśnienia
Banku, w których mowa o sporządzaniu skanów dokumentów tożsamości klientów „przy
każdej wykonywanej czynności” czy w przypadku „jakiegokolwiek kontaktu klienta z Ban‐
kiem”, co nie wiązało się z wykonaniem obowiązków z art. 35 ustawy AML określającym
przypadki, w których instytucja obowiązana powinna stosować środki bezpieczeństwa fi‐
nansowego).
Jak już wyżej wskazywano, analizując treść właściwych przepisów ustawy AML, należy
jednak pamiętać, że przedmiotem przeprowadzonego przez Prezesa UODO postępowa‐
nia administracyjnego o sygn. DKN.5112.6.2020 było ustalenie prawidłowości rozpatry‐
wanych działań Banku w zakresie przestrzegania przepisów o przetwarzaniu danych oso‐
bowych. Z uwagi bowiem na obowiązujące przepisy rozporządzenia 2016/679, przy do‐
borze i stosowaniu środków bezpieczeństwa finansowego powinno się brać każdorazowo
pod uwagę nie tylko przepisy ustawy AML, lecz również zasady bezwzględnie obowiązu‐
jące administratora przy przetwarzaniu danych osobowych w sytuacjach, w których do

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 16 z 39

takiego przetwarzania dochodzi. W analizowanej sytuacji Bank, ustalając obowiązujące w
okresie od 1 kwietnia 2019 r. do 23 września 2020 r. procedury i instrukcje przekazywa‐
ne przez Intranet w zakresie kopiowania (skanowania) dokumentów tożsamości, nie
wziął w adekwatnym stopniu pod uwagę wiążących go zasad wynikających z art. 5 ust. 1
lit. a), b) i c) oraz z art. 6 ust. 1 rozporządzenia 2016/679.
Analizę przestrzegania przez Bank wskazanych w powyższym punkcie przepisów rozpo‐
rządzenia 2016/679 należy rozpocząć od oceny zgodności jego działań z art. 6 ust. 1
tego rozporządzenia. Wcześniejsze wnioski dotyczące praktyki skanowania dokumentów
tożsamości niewiążącego się w każdym przypadku z realizacją obowiązków określonych
w przepisach ustawy AML (zob. punkty 47-51), w sposób oczywisty wpływają bowiem na
ocenę spełnienia przez Bank jego obowiązków wynikających z art. 6 ust. 1
rozporządzenia 2016/679.
Jak wskazano już wcześniej, wyliczenie przesłanek dopuszczalności przetwarzania da‐
nych osobowych, zawarte w art. 6 ust. 1 rozporządzenia 2016/679, jest enumeratywne
(jest to katalog zamknięty), a każda z nich ma charakter równoprawny, autonomiczny i
niezależny. Dla legalności procesu przetwarzania danych (każdej czynności stanowiącej
ich przetwarzanie) niezbędne, a zarazem wystarczające jest zatem spełnienie jednej z
nich.
W pierwszej kolejności (aby zachować logiczny ciąg argumentacji zawartej w uzasadnie‐
niu niniejszej decyzji) należy w powyższym kontekście przeanalizować przesłankę z art.
6 ust. 1 lit. c) rozporządzenia 2016/679. Przepis ten dopuszcza przetwarzanie danych
osobowych w sytuacji, gdy przetwarzanie jest niezbędne do wypełnienia obowiązku
prawnego ciążącego na administratorze. Jak już wyżej wykazano, działanie Banku pole‐
gające na skanowaniu (kopiowaniu) dokumentów tożsamości wszystkich klientów lub po‐
tencjalnych klientów we wszystkich sytuacjach wskazanych w obowiązujących w okresie
od 1 kwietnia 2019 r. do 23 września 2020 r. procedurach oraz instrukcjach przekazywa‐
nych poprzez Intranet, nie służyło w każdym z przypadków realizacji obowiązków okre‐
ślonych w ustawie AML. Co za tym idzie: przetwarzanie danych osobowych we
wszystkich tych „nadmiarowych”, nieznajdujących uzasadnienia w przepisach ustawy
AML przypadkach, należy uznać za niespełniające przesłanki z art. 6 ust. 1 lit. c) rozpo‐
rządzenia 2016/679. W tym zakresie nie istniała bowiem po stronie Banku norma kompe‐
tencyjna uprawniająca go do takich działań – nie sposób więc uznać je za czynności
przetwarzania realizowane w celu wypełnienia obowiązków prawnych spoczywających
na Banku (ani za działania niezbędne z punktu widzenia realizacji tych obowiązków).
Z tego samego powodu „nadmiarowe” skanowanie dokumentów tożsamości nie może
być ocenione jako legalne na warunkach określonych w art. 6 ust. 1 lit. e) rozporządze‐
nia 2016/679. Abstrahując od oceny, czy w analizowanym przypadku można uznać, że
Bank wykonuje zadania w interesie publicznym, należy zaznaczyć, że w obu regulowa‐
nych tym przepisem przypadkach – tj. zarówno w sytuacji, gdy przetwarzanie danych
jest niezbędne do wykonania zadania realizowanego w interesie publicznym, jak i gdy
jest ono niezbędne w ramach sprawowania władzy publicznej powierzonej administrato‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 17 z 39

rowi – zadanie, jak i sprawowanie władzy publicznej muszą zostać sprecyzowane w prze‐
pisach, o których mowa w art. 6 ust. 3 rozporządzenia 2016/679 (tj. w prawie Unii lub w
prawie państwa członkowskiego, któremu podlega administrator). Tymczasem w badanej
sprawie regulacje prawne uzasadniające takie „nadmiarowe” działania nie istniały.
Dla porządku należy wskazać, że przetwarzanie danych osobowych pozyskiwanych po‐
przez skanowanie dokumentów tożsamości niewiążące się z realizacją obowiązków okre‐
ślonych w przepisach ustawy AML nie znajdowało również oparcia w art. 6 ust. 1 lit. d)
rozporządzenia 2016/679 (niezbędność przetwarzania danych do ochrony żywotnych in‐
teresów osoby, której dane dotyczą, lub innej osoby fizycznej). Gdyby nawet próbować
uznać, że czynności Banku służyć miały realizacji żywotnych interesów osób, których
dane dotyczą, lub innej osoby fizycznej, to w sytuacji braku po stronie Banku przepisów
kompetencyjnych w zakresie kopiowania (skanowania) dokumentów tożsamości w nad‐
miarowych przypadkach, oczywistym jest, że przesłanka ta nie mogła być w przedmioto‐
wej sprawie spełniona. Wedle prezentowanego w literaturze przedmiotu stanowiska, po‐
jęcie niezbędności przetwarzania danych z punktu widzenia ochrony żywotnych
interesów podmiotów danych: „(…) należy rozumieć w podobny sposób jak na gruncie
przepisu art. 6 ust. 1 lit. b. Oznacza ono zatem, że przetwarzanie danych dla ochrony ży‐
wotnych interesów podmiotu danych lub innej osoby fizycznej musi być, rozsądnie oce‐
niając, potrzebne (…) musi występować bezpośredni związek pomiędzy ochroną
żywotnego interesu a potrzebą przetwarzania danych osobowych”[7]. Podkreśla się rów‐
nież, że: „Aby można było oprzeć przetwarzanie danych na omawianej przesłance, po‐
winno być niezbędne do ochrony żywotnych interesów osoby, tzn. nieprzetwarzanie da‐
nych mogłoby prowadzić do zagrożenia lub naruszenia żywotnych interesów tej osoby.
Rozstrzygnięcie, czy przetwarzanie danych jest niezbędne, powinno być dokonywane in‐
dywidualnie, w konkretnym przypadku, z uwzględnieniem faktycznych okoliczności
przetwarzania danych”[8].
Brak zaistnienia w badanej sprawie pozostałych przesłanek dopuszczalności przetwarza‐
nia danych nie wymaga szerszego uzasadnienia. Bez wątpienia przetwarzanie danych
pozyskiwanych poprzez niepowiązane z koniecznością zastosowania środków bezpie‐
czeństwa finansowego z ustawy AML skanowanie dokumentów tożsamości (od którego w
wielu przypadkach Bank uzależniał podejmowanie działań na rzecz klienta) nie wiązało
się z przyjęciem możliwości podejmowania przez podmioty danych indywidualnych decy‐
zji odnośnie do dopuszczalności takich czynności przetwarzania danych czy ustalania ich
warunków. Z powodów omówionych już powyżej, omawiane czynności przetwarzania da‐
nych nie były więc realizowane na warunkach określonych w art. 6 ust. 1 lit. a) (na pod‐
stawie zgody osób, których dane dotyczą) bądź art. 6 ust. 1 lit. b) rozporządzenia
2016/679 (jako niezbędne do wykonania umowy, której stroną jest osoba, której dane
dotyczą, lub do podjęcia działań na żądanie osób, których dane dotyczą, przed
zawarciem umowy).
Nieuzasadnione jest również przyjęcie, że przetwarzanie danych osobowych w kwestio‐
nowanym zakresie znajdowało oparcie w art. 6 ust. 1 lit. f) rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 18 z 39

Zgodnie ze stanowiskiem doktryny, „Przetwarzanie zostanie uznane za zgodne z pra‐
wem, jeżeli jest ono niezbędne do celów wynikających z prawnie uzasadnionych intere‐
sów realizowanych przez administratora lub stronę trzecią, z wyjątkiem sytuacji, w któ‐
rych nadrzędny charakter wobec tych interesów mają interesy lub podstawowe prawa i
wolności osoby, której dane dotyczą, wymagające ochrony danych osobowych. (…) Pro‐
ces stosowania prawnie uzasadnionego interesu jest kilkustopniowy i wymaga przepro‐
wadzenia tzw. testu równowagi. Ważenie interesów administratora oraz praw i wolności
osób fizycznych wymaga w pierwszej kolejności określenia, czy w danej sytuacji wystę‐
pują prawnie uzasadnione interesy realizowane przez administratora lub podmiot trzeci.
Prawnie uzasadnione interesy administratora nie zostały zdefiniowane w RODO. Należy
jednak przez nie rozumieć takie interesy, które są zgodne z prawem. Oznacza to, że ad‐
ministrator nie może powołać się na interes, który narusza obowiązujące w Polsce prze‐
pisy prawa krajowego lub unijnego. (…). Prawnie uzasadniony interes nie musi jednak
wynikać wprost z przepisu prawa – wystarczające jest, że pozostaje on w zgodności z
prawem. (…) Drugim krokiem jest zbadanie, czy w analizowanym stanie faktycznym wy‐
stępują interesy, podstawowe prawa i wolności podmiotu danych, które wymagają
ochrony danych osobowych. Podstawowych praw i wolności należy poszukiwać w pod‐
stawowych regulacjach prawnych, między innymi w Konstytucji Rzeczypospolitej Pol‐
skiej, Karcie praw podstawowych Unii Europejskiej czy europejskiej Konwencji o ochronie
praw człowieka i podstawowych wolności. Z kolei pojęcie interesów należy rozumieć su‐
biektywnie i weryfikować ich występowanie w odniesieniu do konkretnej osoby, której
dane osobowe mają być przetwarzane. Na koniec należy zestawić ze sobą prawnie uza‐
sadnione interesy administratora oraz interesy, podstawowe prawa i wolności podmiotu
danych, które wymagają ochrony danych osobowych. (…) Jeżeli w wyniku tej oceny to in‐
teresy, podstawowe prawa i wolności podmiotu danych okażą się nadrzędne, nie można
oprzeć przetwarzania na analizowanej tu przesłance”[9]. Biorąc pod uwagę, że w kwe‐
stionowanym zakresie dochodziło do przetwarzania danych osobowych pozyskiwanych
poprzez skanowanie dokumentów tożsamości w sytuacjach niewiążących się z realizacją
obowiązków określonych w ustawie AML, a z drugiej strony to, że ochrona osób fizycz‐
nych w związku z przetwarzaniem danych osobowych jest jednym z praw podstawowych
(zdanie pierwsze motywu 1 preambuły rozporządzenia 2016/679), przesłanka z art. 6
ust. 1 lit. f) rozporządzenia 2016/679 nie mogła znaleźć tu zastosowania.
Ustalenie, że analizowany proces przetwarzania danych osobowych przez Bank był w
kwestionowanym zakresie realizowany, pomimo braku podstawy prawnej z art. 6 ust. 1
rozporządzenia 2016/679, wiąże się ze stwierdzeniem, że naruszył on swoim działaniem
także art. 5 ust. 1 lit. a) ww. aktu prawnego – łamiąc wyrażoną w nim zasadę zgodności z
prawem, rzetelności i przejrzystości.
Należy w tym miejscu wskazać, że zasada zgodności z prawem, sformułowana w art. 5
ust. 1 lit. a) rozporządzenia 2016/679 (będąca jedną z podstawowych zasad
przetwarzania danych osobowych ), „(…) określana również mianem legalności przetwa‐
rzania danych, oznacza wymóg przestrzegania norm ustanowionych w przepisach pra‐
wa. Zasada zgodności przetwarzania danych z prawem ma szeroki zakres przedmiotowy,

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 19 z 39

nie chodzi tu tylko o przepisy komentowanego rozporządzenia, ale także o przepisy za‐
warte w innych aktach normatywnych. (…) Wśród przepisów dotyczących przetwarzania
danych szczególną rolę pełnią wymogi odnoszące się do zgodności przetwarzania z pra‐
wem (określane także, jako tzw. podstawy dopuszczalności przetwarzania danych lub
przesłanki legalności przetwarzania danych), określone w przepisach art. 6, 9 i 10 ko‐
mentowanego rozporządzenia. Przepisy te wskazują przypadki, gdy przetwarzanie da‐
nych jest prawnie dopuszczalne (ujmując to najprościej: kiedy można zgodnie z prawem
przetwarzać dane osobowe)”[10]. Jak wskazuje się w literaturze, „[p]rzez pryzmat tej za‐
sady (…) ocenia się dozwolony charakter przetwarzania danych, odpowiednio zwykłych i
szczególnych kategorii”[11].
W motywie 40 rozporządzenia 2016/679 wskazano: „Aby przetwarzanie danych było
zgodne z prawem, powinno się odbywać na podstawie zgody osoby, której dane dotyczą,
lub na innej uzasadnionej podstawie przewidzianej prawem: albo w niniejszym rozporzą‐
dzeniu, albo w innym akcie prawnym Unii lub w prawie państwa członkowskiego, o któ‐
rych mowa w niniejszym rozporządzeniu, w tym musi się ono odbywać z poszanowaniem
obowiązku prawnego, któremu podlega administrator, lub z poszanowaniem umowy,
której stroną jest osoba, której dane dotyczą, lub w celu podjęcia działań na żądanie
osoby, której dane dotyczą, przed zawarciem umowy”. Jak wykazano wyżej, żadna z tych
okoliczności nie miała miejsca w przypadku „nadmiarowego” przetwarzania danych oso‐
bowych pozyskiwanych poprzez skanowanie dokumentów tożsamości w analizowanym
okresie (tj. od 1 kwietnia 2019 r. do 23 września 2020 r.).
Zasada zgodności z prawem oznacza nie tylko konieczność spełnienia ww. przesłanek le‐
galności przetwarzania danych określonych w rozporządzeniu 2016/679, ale również ko‐
nieczność przestrzegania norm ustanowionych w innych przepisach prawa, między
innymi wdrożenie pozostałych zasad przetwarzania[12].
Zgodnie z kolejną z wymienionych w art. 5 ust. 1 rozporządzenia 2016/679 zasad (ogra‐
niczanie celu), dane powinny być zbierane w konkretnych, wyraźnych i prawnie uzasad‐
nionych celach. Wskazanie celu jest ważnym elementem procesu przetwarzania, który
ogranicza jego zakres. Należy zatem unikać określania celu zbierania danych zbyt ogól‐
nikowo. Cel powinien być wyraźny dla wszystkich osób zaangażowanych w proces prze‐
twarzania danych. Określenie celów powinno nastąpić najpóźniej w momencie zbierania
danych osobowych. Ponadto cel zbierania danych osobowych powinien być również
prawnie uzasadniony, a więc zgodny z prawem. Zbieranie danych powinno odbywać się
na odpowiedniej podstawie prawnej. Za niedopuszczalne należy uznać zbieranie danych
do celów przyszłych, jeszcze nieoznaczonych lub ukrytych oraz przetwarzanie danych
osobowych niezgodnie z ustalonymi celami. Administrator co do zasady jest bowiem
związany ustalonym celem przetwarzania. Przetwarzanie danych w celu innym niż cel, w
którym zostały one zebrane, wymaga przeprowadzenia przez administratora oceny
zgodności z celami, w których dane osobowe zostały pierwotnie zebrane i jak wskazano
w art. 6 ust. 4 rozporządzenia 2016/679 powinno się wziąć pod uwagę między innymi:
wszelkie związki między celami, w których zebrano dane osobowe, a celami zamierzone‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 20 z 39

go dalszego przetwarzania; kontekst, w którym zebrano dane osobowe, w szczególności
relację między osobami, których dane dotyczą, a administratorem; charakter danych
osobowych, w szczególności to, czy przetwarzane są dane wrażliwe; ewentualne konse‐
kwencje zamierzonego dalszego przetwarzania dla osób, których dane dotyczą; istnienie
odpowiednich zabezpieczeń, w tym ewentualnie szyfrowania lub pseudonimizacji.
Zgodnie zaś z wyrażoną w art. 5 ust. 1 lit. c) rozporządzenia 2016/679 zasadą minimali‐
zacji danych, przetwarzane dane powinny być adekwatne, stosowne oraz ograniczone
do tego, co niezbędne do celów, w których są przetwarzane. Ocena przestrzegania tej
zasady „powinna być dokonywana zarówno na etapie projektowania operacji przetwa‐
rzania, jak i przez cały okres przetwarzania danych osobowych. Zasada ta jest nieroze‐
rwalnie powiązana z zasadą ograniczenia celu. Cel przetwarzania determinuje niezbędny
zakres przetwarzanych danych osobowych. Pomiędzy celem przetwarzania a zakresem
przetwarzanych danych powinien istnieć związek, który administrator powinien móc wy‐
kazać. Praktyczne zastosowanie analizowanej zasady wiąże się [ze zbieraniem wyłącznie
danych osobowych] niezbędnych do osiągnięcia celu, usuwaniem danych [osobowych] w
sytuacji, gdy są one już niepotrzebne do osiągnięcia celu”[13].
Biorąc pod uwagę powyższe rozważania należy wywnioskować, że przetwarzanie danych
osobowych pozyskiwanych poprzez kopiowanie (skanowanie) dokumentów tożsamości
przez Bank musi być poprzedzone analizą celowości, tj. zweryfikowaniem, czy rzeczywi‐
ście taka czynność jest niezbędna. Bank nie wykazał, że przed wprowadzeniem obowiąz‐
ku kopiowania (skanowania) dokumentów we wszystkich przypadkach określonych obo‐
wiązującymi wówczas (tj. w okresie od 1 kwietnia 2019 r. do 23 września 2020 r.) proce‐
durami oraz instrukcjami przekazywanymi poprzez Intranet, taką analizę przeprowadził.
Tym bardziej nie wykazywał wykonania takiej analizy dla przypadku przetwarzania da‐
nych osobowych pozyskiwanych poprzez wykonywanie kopii (skanu) dokumentów
tożsamości klientów i potencjalnych klientów „przy każdej wykonywanej czynności” czy
w przypadku „jakiegokolwiek kontaktu klienta z Bankiem” – o której to praktyce mowa
jest w wyjaśnieniach Banku złożonych już po zakończeniu kontroli organu nadzorczego
(zob. pkt 46 uzasadnienia niniejszej decyzji). Dopiero po przeprowadzeniu kontroli przez
Prezesa UODO Bank podjął działania zmieniające jego praktykę.
W przypadku, gdy dochodzi do nieuprawnionego przetwarzania przez Bank szczególnie
obszernego zestawu danych osobowych utrwalonych na dokumentach tożsamości (a w
niektórych przypadkach również uzależnienia od ich zeskanowania podejmowania dzia‐
łań przez Bank na rzecz osób tymi dokumentami się posługujących), waga i znaczenie
reguł jakości danych oraz konieczność jej respektowania wydają się szczególnie
doniosłe. Jak wskazuje się w literaturze przedmiotu cyt.: „Obowiązek rzetelności prze‐
twarzania danych oznacza, że administrator nie powinien (…) wykorzystywać jego [pod‐
miotu danych] trudnej sytuacji, ograniczeń bądź przymusowego położenia, wykorzysty‐
wać swojej silniejszej pozycji, narzucając uciążliwe warunki przetwarzania danych, a po‐
winien szanować wolę i respektować interesy oraz słuszne oczekiwania osoby, której
dane dotyczą”[14].

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 21 z 39

Podsumowując, należy skonstatować, że sporządzanie kopii (skanów) dowodów tożsamo‐
ści przez instytucje obowiązane jest legalne w kontekście ustawy AML jedynie wtedy,
gdy wiąże się z koniecznym z punktu widzenia tej ustawy zastosowaniem środków bez‐
pieczeństwa finansowego mających na celu przeciwdziałanie praniu pieniędzy i finanso‐
waniu terroryzmu. Zadaniem Banku jest przeprowadzenie indywidualnej oceny ryzyka
prania pieniędzy i finansowania terroryzmu i zaprojektowanie środków bezpieczeństwa
odpowiednich do jej wyniku (podejście oparte na ryzyku). Jeśli instytucja obowiązana wy‐
każe, że w celu przeciwdziałania praniu pieniędzy i finansowaniu terroryzmu konieczne
jest stosowanie środków bezpieczeństwa finansowego wiążące się z przetwarzaniem in‐
formacji zawartych w dokumentach tożsamości oraz sporządzaniem ich kopii (skanów),
wtedy ma prawo żądać ich wykonania.
Zatem przed zastosowaniem środków bezpieczeństwa finansowego należy dokonać oce‐
ny, czy przetwarzanie na te potrzeby informacji zawartych w dokumentach tożsamości
wraz ze sporządzeniem ich kopii (skanów) jest niezbędne. W związku z powyższym
uznać należy, że Bank w okresie od 1 kwietnia 2019 r. do 23 września 2020 r. (tj. przez
okres niemal 18 miesięcy), przetwarzając dane osobowe pozyskiwane poprzez dokony‐
wanie kopii (skanów) dokumentów tożsamości we wszystkich sytuacjach przewidzianych
obowiązującymi wówczas procedurami oraz instrukcjami przekazanymi poprzez Intranet,
naruszył art. 5 ust. 1 lit. a), b) i c) oraz art. 6 ust. 1 rozporządzenia 2016/679. Zgodnie
bowiem z określonymi w nich zasadami legalności, ograniczenia celu i minimalizacji da‐
nych, dane osobowe muszą być zbierane zgodnie z prawem (administrator powinien za‐
tem dysponować przesłanką do ich przetwarzania stosownie do art. 6 ust. 1 rozporzą‐
dzenia 2016/679), w konkretnych, wyraźnych i prawnie uzasadnionych celach, a także
adekwatnie, stosownie i w sposób ograniczony do tego, co niezbędne do celów, w
których dane są przetwarzane.
Na koniec tej części uzasadnienia należy jeszcze raz zwrócić uwagę na zakres niniejsze‐
go postępowania – m.in. celem wskazania powodów jego zakończenia zastosowaniem
administracyjnej kary pieniężnej bez dodatkowych nakazów oraz wyjaśnienia przyjętej
przez organ nadzorczy oceny wniosków dowodowych, o których mowa w pkt 26 powyżej.
Jak już wcześniej wzmiankowano, w niniejszym postępowaniu administracyjnym Prezes
UODO skupił się na ocenie prawidłowości stosowania przez Bank przepisów o ochronie
danych osobowych w okresie od 1 kwietnia 2019 r. do 23 września 2020 r., kiedy to
(zgodnie ze swoimi wyjaśnieniami) zmienił on swoje procedury w taki sposób, aby za‐
pewnić, że kopiowanie (skanowanie) dokumentów tożsamości będzie dokonywane w celu
wykonywania i dokumentowania wykonywania obowiązków przewidzianych ustawą AML.
Z tych względów Prezes UODO w swojej decyzji nie skorzystał ze swego uprawnienia wy‐
nikającego z art. 58 ust. 2 lit. d) rozporządzenia 2016/679 i nie nakazał Bankowi dostoso‐
wania operacji przetwarzania danych do przepisów tego rozporządzenia. Ponadto, z uwa‐
gi na fakt, że przepisy ustawy AML przewidują sytuacje, w których Bank uprawniony jest
do wykonywania kopii dokumentów tożsamości (art. 34 ust. 4 ustawy AML) oraz
uwzględniając termin przechowywania kopii ustalony w art. 49 ustawy AML, nakaz

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 22 z 39

usunięcia skanów wykonanych „nadmiarowo” w związku z czynnościami wskazanymi w
obowiązujących w analizowanym okresie procedurach i instrukcjach przekazywanych
poprzez Intranet, należy ocenić na tym etapie za zbędny.
Ustosunkowując się do złożonych przez Bank wniosków dowodowych (opisanych w pkt
26 powyżej), należy wskazać, że zgodnie z art. 78 § 1 kpa, żądanie strony dotyczące
przeprowadzenia dowodu należy uwzględnić, jeżeli przedmiotem dowodu jest okolicz‐
ność mająca znaczenie dla sprawy. W literaturze przedmiotu wskazuje się, że: „Do uzna‐
nia tego, że dana okoliczność ma znaczenie dla sprawy decydujące jest stwierdzenie, że
okoliczność ta jest niezbędna do ustalenia zgodnego z prawdą obiektywną stanu faktycz‐
nego sprawy, na podstawie którego organ prowadzący postępowanie podejmuje roz‐
strzygnięcie. Innymi słowy, okoliczność musi dotyczyć przedmiotu sprawy i mieć znacze‐
nie prawne dla rozstrzygnięcia sprawy. Ocena tego, czy przedmiotem dowodu jest oko‐
liczność mająca znaczenie dla sprawy, czy nie, należy do organu, a nie do strony. Ozna‐
cza to, że organ nie jest związany żądaniami dowodowymi strony i wyłącznie od niego
zależy rozstrzygnięcie, czy dopuścić dany dowód, czy nie”[15]. Także w orzeczeniach są‐
dów powtarzana jest teza, że: „Uprawnienie strony do zgłoszenia żądania przeprowadze‐
nia dowodu podlega ograniczeniom, a organ powinien każdorazowo rozważyć żądanie
przeprowadzenia dowodu z uwagi na celowość i konieczność zapewnienia szybkości po‐
stępowania, zwłaszcza w sytuacji, gdy nie ma dostatecznych argumentów przemawiają‐
cych za zakwestionowaniem dotychczasowych ustaleń”.[16]
Odnosząc się do złożonego pismem z 21 października 2024 r. (data wpływu) wniosku o
dopuszczenie w trybie art. 75 § 1 kpa dowodu z załączonego wyciągu (…), należy zazna‐
czyć, że – jak już kilkukrotnie wspomniano we wcześniejszych punktach uzasadnienia ni‐
niejszej decyzji – Prezes UODO w ramach postępowania administracyjnego o sygn. DKN.
5112.6.2020 dokonał przede wszystkim analizy zgodności z przepisami o ochronie da‐
nych osobowych działań Banku w okresie od 1 kwietnia 2019 r. do 23 września 2020 r.
(badanych w postępowaniu kontrolnym oraz w przeprowadzonym następnie postępowa‐
niu administracyjnym). Niemniej, wyciąg ten został włączony do materiału dowodowego
i przeanalizowany, podobnie jak pozostałe znajdujące się w aktach sprawy dokumenty.
Ustosunkowując się do złożonego ww. pismem (oraz powtórzonego w piśmie, które wpły‐
nęło do organu nadzorczego 21 lipca 2025 r.) wniosku o dopuszczenie w trybie art. 75 §
1 kpa dowodu z przesłuchania świadka – (…) I. C., (…) na stanowisku (…), na okoliczność
skanowania dowodów tożsamości wyłącznie w celu wykonywania przez Bank środka bez‐
pieczeństwa finansowego przewidzianego w art. 34 ust. 1 pkt 1 ustawy AML, tj. identyfi‐
kacji i weryfikacji tożsamości, należy zaznaczyć, że okoliczności te (w zakresie, w jakim
miały miejsce w okresie od 1 kwietnia 2019 r. do 23 września 2020 r.) zostały już w spo‐
sób pełny i wyczerpujący ustalone na podstawie pozostałego materiału dowodowego
znajdującego się w aktach sprawy. Fakt, że praktyka Banku została zmieniona w stosun‐
ku do tej ustalonej w trakcie postępowania kontrolnego, został w sposób oczywisty wzię‐
ty pod uwagę przez Prezesa UODO, lecz dokonywanie dokładniejszych ustaleń co do póź‐
niejszej, czy nawet aktualnej, praktyki skanowania dokumentów tożsamości nie jest

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 23 z 39

istotne dla przedmiotu postępowania administracyjnego o sygn. DKN.5112.6.2020. Z
tych samych powodów Prezes UODO uznał za niezasadne przeprowadzanie konsultacji –
w trybie art. 7b kpa – z GIIF dotyczących stanowiska co do skanowania dokumentów toż‐
samości w zakresie, jaki obecnie ma miejsce w Banku, czyli po dokonaniu modyfikacji w
tym obszarze od czasu przeprowadzenia kontroli w Banku. Na marginesie, odnosząc się
do treści pisma, które wpłynęło do Prezesa UODO 21 lipca 2025 r., należy wskazać, że
Bank powołał się w nim również na komunikat Prezesa UODO z 16 sierpnia 2022 r.
(https://uodo.gov.pl/pl/138/2476) wskazując na to, że Bank przetwarza dane osobowe ze
skanowanych dokumentów tożsamości „jedynie wtedy, kiedy konieczne jest zastosowa‐
nie środków bezpieczeństwa mających na celu przeciwdziałanie praniu pieniędzy i
finansowaniu terroryzmu”. Powołanie się przez Bank na treść tego komunikatu, wydane‐
go po wprowadzeniu przez Bank zmian w praktyce przetwarzania danych osobowych
analizowanej w ramach niniejszego postępowania, ma jednak znaczenie drugorzędne
(zob. pkt 23 uzasadnienia niniejszej decyzji).
Ustosunkowując się do ostatniego ze złożonych przez Bank w piśmie z 21 października
2024 r. (data wpływu) wniosku – tj. o dopuszczenie w trybie art. 96a (i następnych) kpa
mediacji, należy wskazać, że zgodnie z tym przepisem celem mediacji jest wyjaśnienie i
rozważenie okoliczności faktycznych i prawnych sprawy oraz dokonanie ustaleń dotyczą‐
cych jej załatwienia w granicach obowiązującego prawa, w tym przez wydanie decyzji
lub zawarcie ugody. Prezes UODO rozważył ten wniosek, a następnie uznał, że w przed‐
miotowej sprawie wszystkie okoliczności faktyczne i prawne zostały już wyczerpująco
wyjaśnione i rozważone, a ponadto, że na podstawie zgromadzonego w sprawie materia‐
łu dowodowego dokonano wyczerpujących ustaleń niezbędnych do wydania niniejszej
decyzji – zatem cele ewentualnej mediacji zostały zrealizowane w toku przeprowadzone‐
go postępowania. Prezes UODO poddał też pod rozwagę przeprowadzenie rozprawy, ale
jej cele również zostały zrealizowane w toku postępowania, stąd uznał ją za zbędną.

D. Administracyjna kara pieniężna.
Postępowanie administracyjne prowadzone przez Prezesa UODO służy kontroli zgodności
przetwarzania danych z przepisami o ochronie danych osobowych i jest ukierunkowane
na wydanie decyzji administracyjnej w celu zastosowania uprawnień naprawczych
określonych w art. 58 ust. 2 rozporządzenia 2016/679.
Na podstawie art. 58 ust. 2 lit. i) rozporządzenia 2016/679, każdemu organowi nadzor‐
czemu przysługuje uprawnienie do zastosowania, oprócz lub zamiast innych środków na‐
prawczych przewidzianych w art. 58 ust. 2 tego rozporządzenia, administracyjnej kary
pieniężnej na mocy art. 83 rozporządzenia 2016/679, zależnie od okoliczności konkretnej
sprawy. Mając na uwadze ustalenia stanu faktycznego, Prezes UODO, korzystając z przy‐
sługującego mu uprawnienia określonego w ww. przepisie, stwierdził, że w rozpatrywanej

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 24 z 39

sprawie zaistniały przesłanki uzasadniające nałożenie na Bank administracyjnej kary pie‐
niężnej.
Stosownie do art. 83 ust. 5 lit. a) rozporządzenia 2016/679 naruszenia przepisów doty‐
czących podstawowych zasad przetwarzania, w tym warunków zgody, o których to zasa‐
dach i warunkach mowa w art. 5, 6, 7 oraz 9, podlegają zgodnie z ust. 2 administracyjnej
karze pieniężnej w wysokości do 20 000 000 EUR, a w przypadku przedsiębiorstwa – w
wysokości do 4% jego całkowitego rocznego światowego obrotu z poprzedniego roku
obrotowego, przy czym zastosowanie ma kwota wyższa.
Stosownie do treści art. 83 ust. 2 rozporządzenia 2016/679, administracyjne kary pie‐
niężne nakłada się, zależnie od okoliczności każdego indywidualnego przypadku, oprócz
lub zamiast środków, o których mowa w art. 58 ust. 2 lit. a)-h) oraz lit. j) rozporządzenia
2016/679. Motyw 148 rozporządzenia 2016/679 stanowi, że aby egzekwowanie przepi‐
sów rozporządzenia było skuteczniejsze, należy za jego naruszenie nakładać sankcje, w
tym administracyjne kary pieniężne – oprócz lub zamiast odpowiednich środków nakła‐
danych na mocy niniejszego rozporządzenia przez organ nadzorczy. Jeżeli naruszenie
jest niewielkie, karę pieniężną można zastąpić upomnieniem. Powinno się jednak zwrócić
należytą uwagę na charakter, wagę oraz czas trwania naruszenia, na to, czy naruszenie
nie było umyślne, na działania podjęte dla zminimalizowania szkody, na stopień odpo‐
wiedzialności lub wszelkie mające znaczenie wcześniejsze naruszenia, na sposób, w jaki
organ nadzorczy dowiedział się o naruszeniu, na przestrzeganie środków nałożonych na
administratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.

I. Zachowania podlegające administracyjnej karze pie‐
niężnej i zastosowanie art. 83 ust. 3 rozporządzenia
2016/679.
Stosownie do brzmienia art. 83 ust. 3 rozporządzenia 2016/679, jeżeli administrator lub
podmiot przetwarzający narusza umyślnie lub nieumyślnie w ramach tych samych lub
powiązanych operacji przetwarzania kilka przepisów niniejszego rozporządzenia, całko‐
wita wysokość administracyjnej kary pieniężnej nie przekracza wysokości kary za
najpoważniejsze naruszenie.
Wskazany w art. 83 ust. 3 rozporządzenia 2016/679 termin „operacje przetwarzania” zo‐
stał wyjaśniony przy tym w art. 4 pkt 2 rozporządzenia 2016/679, w którym „przetwarza‐
nie” zdefiniowano jako „operację lub zestaw operacji wykonywanych na danych osobo‐
wych lub zestawach danych osobowych w sposób zautomatyzowany lub niezautomaty‐
zowany, taką jak zbieranie, utrwalanie, organizowanie, porządkowanie, przechowywanie,
adaptowanie lub modyfikowanie, pobieranie, przeglądanie, wykorzystywanie, ujawnianie
poprzez przesłanie, rozpowszechnianie lub innego rodzaju udostępnianie, dopasowywa‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 25 z 39

nie lub łączenie, ograniczanie, usuwanie lub niszczenie”. Wobec powyższego operację
przetwarzania stanowić będzie każde działanie, któremu poddawane są dane aż do
momentu ich usunięcia, utraty lub zniszczenia.
Wskazówki dotyczące identyfikacji „najpoważniejszego naruszenia” zostały natomiast
zawarte w Wytycznych Europejskiej Rady Ochrony Danych (dalej: EROD) 04/2022 doty‐
czących obliczania administracyjnych kar pieniężnych na podstawie RODO (wersja 2.1)
przyjętych 24 maja 2023 r., zwanych dalej „Wytycznymi 04/2022”. Zgodnie ze stanowi‐
skiem tam wyrażonym „sformułowanie »wysokość kary za najpoważniejsze naruszenie«
odnosi się do ustawowych maksymalnych kwot kar pieniężnych” określonych w art. 83
ust. 4-6 rozporządzenia 2016/679 (zob. pkt 43 Wytycznych 04/2022). Tym samym najpo‐
ważniejszym naruszeniem w indywidualnej sprawie będzie to, dla którego prawodawca
unijny przewidział wyższy próg maksymalnego zagrożenia administracyjną karą pienięż‐
ną.
Wobec stwierdzenia, że Bank dopuścił się w analizowanym stanie faktycznym naruszenia
art. 6 ust. 1 rozporządzenia 2016/679 z równoczesnym naruszeniem art. 5 ust. 1 lit. a),
lit. b) i lit. c) rozporządzenia 2016/679, Prezes UODO zobowiązany był uwzględnić przyto‐
czoną w poprzedzającym akapicie regulację celem rozważenia, czy okoliczności niniej‐
szej sprawy determinują skorzystanie przez organ nadzorczy z wyłącznie jednego, czy
też z kilku środków naprawczych przewidzianych w art. 58 ust. 2 rozporządzenia
2016/679 – a precyzyjniej, czy organ powinien nałożyć na Bank wyłącznie jedną admini‐
stracyjną karę pieniężną, stanowiącą odpowiedź na wszystkie naruszenia poszczegól‐
nych przepisów rozporządzenia 2016/679, czy też odrębne i samoistne kary dla każdego
z tych naruszeń rozpatrywanych osobno.
Ustalając konkretną sankcję za stwierdzone w niniejszej sprawie naruszenia Prezes
UODO skorzystał ze wskazówek zawartych w Wytycznych 04/2022. Pierwszym krokiem
przyjętej tam metodyki obliczania administracyjnych kar pieniężnych jest „określenie
operacji przetwarzania w danej sprawie i ocena zastosowania art. 83 ust. 3 RODO” (zob.
ust. 17 Wytycznych 04/2022). Rozwijając tę wskazówkę w ust. 24 tych Wytycznych,
EROD zaleca w pierwszej kolejności ustalić:
a) czy okoliczności wskazują na jedno zachowanie, czy też na wiele zachowań
podlegających karze;
b) w przypadku jednego zachowania, czy zachowanie to stanowi jedno naruszenie czy
większą liczbę naruszeń;
c) w przypadku jednego zachowania, które stanowi wiele naruszeń, czy przypisanie
jednego naruszenia wyklucza przypisanie innego naruszenia, czy też należy je
przypisać równolegle.
Wykładnię pojęcia „jedno zachowanie” zawiera natomiast – w nawiązaniu do art. 83 ust.
3 rozporządzenia 2016/679, w którym mowa jest o „tych samych lub powiązanych ope‐
racjach przetwarzania” – ust. 28 Wytycznych 4/2022. Zgodnie z nim „[t]ermin
»powiązane« odnosi się do zasady, zgodnie z którą jedno zachowanie może składać się z
kilku części, które są realizowane na skutek jednego aktu woli i są kontekstowo (w szcze‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 26 z 39

gólności jeśli chodzi o tożsamość osoby, której dane dotyczą, cel i charakter przetwarza‐
nia), przestrzennie i czasowo tak blisko powiązane, że z obiektywnego punktu widzenia
można uznać je za jedno spójne zachowanie”.
Odnosząc przedstawione wyżej przepisy rozporządzenia 2016/679 oraz wskazówki
zawarte w Wytycznych 04/2022 do okoliczności niniejszej sprawy, Prezes UODO stwier‐
dził, że rozpatrywane w niniejszej sprawie działania Banku dotyczące przetwarzania
danych osobowych jego aktualnych i potencjalnych klientów stanowią „jedno spójne za‐
chowanie” w rozumieniu przedstawionym przez EROD. Ww. zachowanie polega na prze‐
twarzaniu bez podstawy prawnej danych osobowych pozyskiwanych w ramach takich sa‐
mych działań podejmowanych w oparciu o przewidujące takie rozwiązania wewnętrzne
regulacje tj. poprzez skanowanie dokumentów tożsamości (art. 6 ust. 1 rozporządzenia
2016/679) – z jednoczesnym naruszeniem zasad przetwarzania danych osobowych okre‐
ślonych w art. 5 ust. 1 lit. a), lit. b) i lit. c) rozporządzenia 2016/679. Naruszenia wszyst‐
kich tych przepisów rozporządzenia 2016/679 są, w ocenie Prezesa UODO, efektem jed‐
nego aktu woli Banku. Przyjął on – w ramach podjętej w tym zakresie decyzji – regulacje
(procedury oraz instrukcje przekazywane przez Intranet), które w okresie od 1 kwietnia
2019 r. do 23 września 2020 r. wprowadzały opisany we wcześniejszej części
uzasadnienia niniejszej decyzji „system” pozyskiwania i przetwarzania danych w
analizowanym zakresie.
Na to, że ww. działania stanowiące przedmiot rozpatrywanych naruszeń przepisów roz‐
porządzenia 2016/679 (art. 5 ust. 1 lit. a), lit. b) i lit. c) oraz art. 6 ust. 1), są tymi
samymi operacjami w rozumieniu art. 83 ust. 3 rozporządzenia 2016/679, wskazuje –
poza objęciem ich jednym aktem woli Banku – również kontekst, w którym są
dokonywane. Łączy je w ocenie Prezesa UODO:
a) cel przetwarzania – działania te miały – zgodnie z deklaracjami Banku – wiązać się z
realizacją obowiązków Banku nakładanych na niego przepisami ustawy AML;
b) charakter przetwarzania – pozyskiwanie danych osobowych od osoby, której dane
dotyczą (lub innych osób działających w ich imieniu) następowało na podstawie
wprowadzonych decyzją Banku regulacji wewnętrznych;
c) tożsamość osób, których dane są przetwarzane – przetwarzanie danych osobowych
pozyskiwanych poprzez skanowanie dokumentów tożsamości dotyczyło aktualnych
klientów korzystających z (…) Banku, a także osób będących potencjalnymi jego
klientami.
Zważywszy więc, że: po pierwsze działania Banku związane z przetwarzaniem danych
osobowych stanowią jedno spójne zachowanie (co wynika z objęcia ich jednym aktem
woli oraz kontekstu przetwarzania objętego tym aktem woli), po drugie zaś, zachowanie
to narusza kilka przepisów rozporządzenia 2016/679 (art. 5 ust. 1 lit. a), lit. b) i lit. c)
oraz art. 6 ust. 1), stwierdzić należy, że żadne z tych stwierdzonych naruszeń nie wyklu‐
cza przypisania Bankowi naruszeń innych przepisów rozporządzenia 2016/679. W
szczególności żadne z nich nie stanowi „typu kwalifikowanego” drugiego z tych naru‐
szeń, nie jest „podrzędne” wobec drugiego i nie stanowi formy stadialnej drugiego naru‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 27 z 39

szenia (przygotowania, usiłowania popełnienia) – zob. Podrozdział 3.1.1 Wytycznych
04/2022.
W tej sytuacji, znajdzie zastosowanie w stosunku do wszystkich tych naruszeń przepis
art. 83 ust. 3 rozporządzenia 2016/679.
Podsumowując powyższe, Prezes UODO stwierdził w niniejszej sprawie kilka dokonanych
przez Bank – jednym zachowaniem – naruszeń przepisów rozporządzenia 2016/679 (art.
5 ust. 1 lit. a), lit. b) i lit. c) oraz art. 6 ust. 1). W stosunku do wszystkich tych naruszeń
zastosowany został przepis art. 83 ust. 3 rozporządzenia 2016/679, przy czym – w związ‐
ku z tym, że wszystkie te naruszenia zagrożone są (in abstracto) taką samą karą wynika‐
jącą z art. 83 ust. 5 rozporządzenia 2016/679 (do 20 000 000 EUR lub do 4% rocznego
obrotu) – wszystkim tym naruszeniom należy przypisać taką samą powagę. Konsekwen‐
cją tego jest zaś niemożność orzeczenia – za wszystkie te naruszenia – kary o wysokości
wyższej niż maksymalna wysokość kary za jedno z nich, tj. przekraczającej kwotę (…) zł
(równowartość (…) EUR) – ze względu na konieczność przyjęcia w odniesieniu do Banku
tzw. „dynamicznego maksimum kary” (zob. pkt 110 poniżej).

II. Uzasadnienie nałożenia i ustalenia wysokości admini‐
stracyjnej kary pieniężnej nałożonej na Bank.
Decydując o nałożeniu administracyjnej kary pieniężnej Prezes UODO – stosownie do tre‐
ści art. 83 ust. 2 lit. a)-k) rozporządzenia 2016/679 – wziął pod uwagę następujące oko‐
liczności sprawy, stanowiące o konieczności zastosowania w niniejszej sprawie tego ro‐
dzaju sankcji oraz wpływające obciążająco na wymiar nałożonej administracyjnej kary
pieniężnej:
Charakter, waga i czas trwania naruszenia przy uwzględnieniu charakteru, zakresu lub
celu danego przetwarzania, liczby poszkodowanych osób, których dane dotyczą, oraz
rozmiaru poniesionej przez nie szkody [art. 83 ust. 2 lit. a) rozporządzenia 2016/679].
Stwierdzone w niniejszej sprawie naruszenie podstawowych zasad przetwarzania za‐
wartych w art. 5 ust. 1 lit. a), lit. b) i lit. c) oraz art. 6 ust. 1 rozporządzenia
2016/679, polega na przetwarzaniu danych osobowych pozyskiwanych poprzez ko‐
piowanie (skanowanie) od 1 kwietnia 2019 r. do 23 września 2020 r. dokumentów
tożsamości klientów (również tych potencjalnych) Banku w sytuacjach, w których
nie istniały podstawy do takich działań. Naruszenie podstawowych zasad zawartych
w rozporządzeniu 2016/679 może pociągnąć za sobą odpowiedzialność w postaci
nałożenia na administratora przez organ nadzorczy administracyjnej kary pienięż‐
nej, o której mowa w art. 83 ust. 5 rozporządzenia 2016/679, w wysokości do 20 mln
euro, a w przypadku przedsiębiorstwa – w wysokości do 4% jego całkowitego rocz‐
nego światowego obrotu z poprzedniego roku obrotowego, przy czym zastosowanie
ma kwota wyższa. Są to zatem naruszenia, którym prawodawca unijny przypisał in

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 28 z 39

abstracto wyższą wagę i poważniejszy charakter niż naruszeniom innych przepisów
rozporządzenia 2016/679 (zagrożonym karą do 10 mln lub 2 % obrotu).
Ponadto, „Zasady ogólne przetwarzania danych odgrywają szczególną rolę wśród
norm prawnych dotyczących ochrony danych. Zasady te »nie są jedynie ideami,
wartościami czy postulatami odczytywanymi z całokształtu przepisów o ochronie da‐
nych osobowych, a mają charakter normatywny – są wiążącymi normami prawa,
wyznaczającymi określony sposób postępowania« (…)”[17].
Znaczący wpływ na wagę i charakter naruszenia ma okoliczność, że Bank, przetwa‐
rza dane na skalę masową. Jak wynika z raportów Banku, np. w 2020 r. liczba klien‐
tów wynosiła (…), w tym (…) klientów indywidualnych oraz (…) klientów korporacyj‐
nych[18]. Masowe przetwarzanie musi się wiązać z wyższym poziomem odpowie‐
dzialności administratora i z wyższym poziomem należytej staranności wymaganej
od niego, gdyż może skutkować negatywnymi konsekwencjami dla wielu osób. Nale‐
żytą staranność należy oceniać przy uwzględnieniu przedmiotu i charakteru prowa‐
dzonej działalności (zob.: wyrok SN z 25 września 2002 r., sygn. akt I CKN 971/00,
„należyta staranność dłużnika w zakresie prowadzonej przez niego działalności go‐
spodarczej, którą określa się przy uwzględnieniu zawodowego charakteru tej działal‐
ności, nie oznacza staranności wyjątkowej, lecz dostosowanej do działającej osoby,
przedmiotu, jakiego działanie dotyczy, oraz okoliczności, w jakich działanie to nastę‐
puje”).
Należy także podnieść, że od Banku należy oczekiwać profesjonalnego podejścia do
kwestii podstaw prawnych przetwarzania danych.
Z wyjaśnień Banku wynika, że praktyka kopiowania (skanowania) dokumentów toż‐
samości dotyczyła potencjalnie dużej grupy klientów Banku w stosunkowo długim
czasie (tj. przez okres ok. 18 miesięcy: od 1 kwietnia 2019 r. do 23 września 2020
r.), co wskazuje na dużą skalę tego przetwarzania, natomiast nie stwierdzono, aby
klienci ponieśli z tego tytułu szkodę.
Umyślny lub nieumyślny charakter naruszenia [art. 83 ust. 2 lit. b) rozporządzenia
2016/679].
Działania Banku wskazują na umyślny charakter naruszenia przepisów
rozporządzenia 2016/679, bowiem jak wskazuje EROD w Wytycznych 04/2022:
„Okolicznościami wskazującymi na umyślne naruszenia mogą być niezgodne z pra‐
wem przetwarzanie wyraźnie zatwierdzone przez ścisłe kierownictwo administrato‐
ra”. W niniejszej sprawie ustalono, że skanowanie dokumentów tożsamości znacznej
części klientów Banku odbywało się na podstawie wprowadzonych w Banku
procedur (np. „(…)”, „(…)” oraz pozostałych omówionych w części A.I. uzasadnienia
niniejszej decyzji), a także w oparciu o instrukcje przekazywane pracownikom Banku
poprzez Intranet, a zatem z pełną świadomością przyjętych w tym zakresie rozwią‐
zań.
Wszelkie stosowne wcześniejsze naruszenia ze strony administratora lub podmiotu prze‐
twarzającego [art. 83 ust. 2 lit. e) rozporządzenia 2016/679].

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 29 z 39

Przy podejmowaniu decyzji o nałożeniu i wysokości administracyjnej kary pieniężnej,
organ nadzorczy zobowiązany jest do zwrócenia uwagi na wszelkie wcześniejsze
naruszenia rozporządzenia 2016/679. Wytyczne 04/2022 wskazują: „Wystąpienie
wcześniejszych naruszeń może być uznane za okoliczność obciążającą przy oblicza‐
niu wysokości kary pieniężnej. Waga przypisywana temu czynnikowi powinna być
ustalana z uwzględnieniem charakteru i częstotliwości wcześniejszych naruszeń.
Brak wcześniejszych naruszeń nie może jednak zostać uznany za okoliczność
łagodzącą, ponieważ przestrzeganie przepisów RODO stanowi normę”.
Organ nadzorczy, stwierdzając w innych wydawanych decyzjach administracyjnych
naruszenie przez Bank przepisów o ochronie danych osobowych, korzystał już
względem niego z uprawnień naprawczych. Prezes UODO wydał następujące decy‐
zje:
–
decyzja z (…), nakaz usunięcia danych osobowych przetwarzanych w związku z
zapytaniami kredytowymi;
–
decyzja z (…), nakaz usunięcia danych we wskazanym w decyzji zakresie;
–
decyzja z (…), nakaz usunięcia danych osobowych w zakresie zapytania kredy‐
towego;
–
decyzja z (…), nakaz usunięcia danych w zakresie zapytania kredytowego
niezakończonego udzieleniem kredytu;
–
decyzja z (…), nakaz usunięcia danych we wskazanym zakresie;
–
decyzja z (…), nakaz usunięcia danych osobowych;
–
decyzja z (…), nakaz zaprzestania przetwarzania danych osobowych dotyczą‐
cych umowy o pożyczkę w celu oceny zdolności kredytowej i analizy ryzyka kre‐
dytowego w systemie Biura Informacji Kredytowej S.A. oraz w systemie
Bankowy Rejestr prowadzonym przez Związek Banków Polskich;
–
decyzja z (…), upomnienie za przetwarzanie danych osobowych w zakresie wy‐
nikającym z zapytania kredytowego niezakończonego udzieleniem kredytu, bez
podstawy prawnej;
–
decyzja z (…), nakaz zaprzestania przetwarzania danych osobowych, dotyczą‐
cych wskazanej umowy w bazie Biura Informacji Kredytowej S.A., przetwarza‐
nych na podstawie art. 105a ust. 3 ustawy Prawo bankowe w celu oceny
zdolności kredytowej i analizy ryzyka kredytowego;
–
decyzja z (…), nakaz spełnienia żądania strony w zakresie przeniesienia danych;
–
decyzja z (…), upomnienie za naruszenie art. 6 ust. 1 rozporządzenia 2016/679,
polegające na przetwarzaniu danych osobowych w systemie Biura Informacji
Kredytowej S.A., w celu oceny zdolności kredytowej i analizy ryzyka, pomimo
braku spełnienia przesłanek z art. 105a ust. 3 ustawy Prawo bankowe;
–
decyzja z (…), upomnienie za naruszenie art. 9 ust. 2 oraz art. 7 ust. 4 rozporzą‐
dzenia 2016/679, polegające na pobraniu bez zgody danych osobowych zawar‐
tych na zaświadczeniu o zwolnieniu z obowiązku zasłaniania ust i nosa;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679;
–

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 30 z 39

decyzja z (…) – nakaz w związku z naruszeniem art. 6 ust. 1 rozporządzenia
2016/679;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679,
–
decyzja z (…) – nakaz w związku z naruszeniem art. 15 ust. 1 i ust. 3
rozporządzenia 2016/679;
–
decyzja z (…) – upomnienie w związku z naruszeniem art. 6 ust. 1, art. 5 ust. 1
lit. a) oraz d) rozporządzenia 2016/679;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679,
–
decyzja z (…) – upomnienie w związku z naruszeniem art. 6 ust. 1 rozporządze‐
nia 2016/679, art. 105a ust. 3 ustawy z dnia 29 sierpnia 1997 r. Prawo bankowe;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679;
–
decyzja z (…) – nakaz w związku z naruszeniem art. 6 ust. 1 rozporządzenia
2016/679;
–
decyzja z (…) – upomnienie w związku z naruszeniem art. 6 ust. 1
rozporządzenia 2016/679;
–
decyzja z (…) – upomnienie w związku z naruszeniem art. 6 ust. 1 rozporządze‐
nia 2016/679; art. 105a ust. 3 ustawy z dnia 29 sierpnia 1997 r. Prawo bankowe.
Zastosowanie środków naprawczych oraz udzielenie Bankowi upomnień uzasadnia
nie tylko samo wymierzenie sankcji finansowej w niniejszym postępowaniu, ale tak‐
że jej stosunkowo wysoki wymiar. Z uwagi na powyższe, w przedmiotowej sprawie
należy uznać, że istnieją podstawy do traktowania przesłanki z art. 83 ust. 2 lit. e)
rozporządzenia 2016/679 jako obciążającej.
Kategorie danych osobowych, których dotyczyło naruszenie [art. 83 ust. 2 lit. g)
rozporządzenia 2016/679].
Przetwarzane przez Bank dane osobowe, pozyskiwane poprzez kopiowanie (skano‐
wanie) dokumentów tożsamości, wprawdzie nie należą do szczególnych kategorii
danych osobowych, o których mowa w art. 9 ust. 1 i art. 10 rozporządzenia
2016/679, jednakże ich zakres (tj. m.in.: imię i nazwisko, numer PESEL, wizerunek,
data urodzenia, imiona rodziców, nazwisko rodowe, numer i seria dokumentu tożsa‐
mości), wiąże się z wysokim ryzykiem naruszenia praw lub wolności osób fizycz‐
nych. Numer PESEL wraz z imieniem i nazwiskiem w sposób jednoznaczny identyfi‐
kuje osobę fizyczną, w sposób pozwalający przypisać negatywne skutki naruszenia
(np. kradzież tożsamości, wyłudzenie pożyczki) tej konkretnej osobie. Jak wskazał
Wojewódzki Sąd Administracyjny w Warszawie w wyroku z 1 lipca 2022 r., sygn. akt
II SA/Wa 4143/21, „W przypadku naruszenia takich danych, jak imię, nazwisko oraz
numer PESEL, możliwa jest bowiem kradzież lub sfałszowanie tożsamości skutkująca
negatywnymi konsekwencjami dla osób, których dane dotyczą”. Jak wskazano w

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 31 z 39

Wytycznych 04/2022 (str. 21): „Jeśli chodzi o wymóg uwzględnienia kategorii da‐
nych osobowych, których dotyczyło naruszenie (art. 83 ust. 2 lit. g) RODO), w RODO
wyraźnie wskazano rodzaje danych, które podlegają szczególnej ochronie, a tym sa‐
mym bardziej rygorystycznej reakcji przy nakładaniu kar pieniężnych. Dotyczy to co
najmniej rodzajów danych objętych art. 9 i 10 RODO oraz danych nieobjętych zakre‐
sem tych artykułów, których rozpowszechnianie natychmiast powoduje szkody lub
dyskomfort osoby, której dane dotyczą (np. danych dotyczących lokalizacji, danych
dotyczących komunikacji prywatnej, krajowych numerów identyfikacyjnych lub da‐
nych finansowych, takich jak zestawienia transakcji lub numery kart kredytowych).
Ogólnie rzecz biorąc, im większej liczby takich kategorii danych dotyczy naruszenie
lub im bardziej wrażliwe są dane, tym większą wagę organ nadzorczy może
przypisać temu czynnikowi”.
Decydując o nałożeniu administracyjnej kary pieniężnej Prezes UODO wziął pod uwagę
następujące okoliczności sprawy wpływające łagodząco na wymiar nałożonej
administracyjnej kary pieniężnej:
Stopień współpracy z organem nadzorczym w celu usunięcia naruszenia oraz złagodze‐
nia jego ewentualnych negatywnych skutków [art. 83 ust. 2 lit. f) rozporządzenia
2016/679].
Bank, po przeprowadzeniu przez organ nadzorczy czynności kontrolnych, podjął
działania w celu zmiany praktyki w zakresie przetwarzania danych osobowych pozy‐
skiwanych poprzez kopiowanie (skanowanie) dokumentów tożsamości. Bank wdrożył
szereg działań naprawczych mających na celu ograniczenie przetwarzania tych da‐
nych osobowych poprzez skanowanie dokumentów tożsamości jedynie do przypad‐
ków uzasadnionych stosowaniem i dokumentowaniem, przewidzianych ustawą AML,
środków bezpieczeństwa finansowego, stosownie do rozpoznanego i ocenionego ry‐
zyka prania pieniędzy oraz finansowania terroryzmu. W szczególności, Bank dokonał
analizy ryzyka poszczególnych procesów związanych z wykonywaniem i dokumento‐
waniem obowiązkowych środków bezpieczeństwa finansowego uzależniając decyzję
w sprawie poszczególnych procesów przetwarzania danych osobowych pozyskiwa‐
nych poprzez skanowanie tych dokumentów od poziomu rozpoznanego ryzyka pra‐
nia pieniędzy oraz finansowania terroryzmu. Następnie zaktualizował też procedury
w tym zakresie. Powyższe działania Banku miały znaczący wpływ na obniżenie wy‐
sokości kary. Jako że celem działań podejmowanych zarówno przez organ nadzorczy
jak i administratorów powinno być doprowadzenie przetwarzania danych osobowych
do stanu zgodności z prawem, Prezes UODO wziął tę okoliczność pod uwagę w tak
istotnym stopniu (zob. pkt 113 uzasadnienia niniejszej decyzji).
Prezes UODO uznał za neutralne, tj. niemające ani obciążającego ani łagodzącego wpły‐
wu na wymiar orzeczonej administracyjnej kary pieniężnej, niżej wskazane (w pkt
98-103) okoliczności, o których mowa w 83 ust. 2 rozporządzenia 2016/679, po dokona‐
niu oceny ich wpływu na stwierdzone w niniejszej sprawie naruszenie.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 32 z 39

Działania podjęte w celu zminimalizowania szkody poniesionej przez osoby, których
dane dotyczą [art. 83 ust. 2 lit. c) rozporządzenia 2016/679].
Przesłanka ta pozostaje bez wpływu na wymiar orzeczonej administracyjnej kary
pieniężnej przede wszystkim z uwagi na fakt, że Prezes UODO nie stwierdził, by oso‐
by dotknięte zaistniałym naruszeniem przepisów o ochronie danych osobowych po‐
niosły z tego tytułu szkodę (zob.: pkt 91 uzasadnienia niniejszej decyzji). W takiej
sytuacji z przyczyn oczywistych administrator nie ma obowiązku podejmowania tego
typu działań.
Stopień odpowiedzialności Banku z uwzględnieniem środków technicznych i organizacyj‐
nych wdrożonych przez niego na mocy art. 25 i 32 rozporządzenia 2016/679 [art. 83 ust.
2 lit. d rozporządzenia 2016/679].
Naruszenie przepisów rozporządzenia 2016/679 oceniane w niniejszym postępowa‐
niu nie ma związku ze stosowanymi przez Bank środkami technicznymi i organiza‐
cyjnymi, a zatem przesłanka wskazana w art. 83 ust. 2 lit. d) rozporządzenia
2016/679 nie ma w rozpatrywanym przypadku wpływu ani obciążającego ani łago‐
dzącego na wymiar orzeczonej administracyjnej kary pieniężnej.
Sposób, w jaki organ nadzorczy dowiedział się o naruszeniu, w szczególności, czy i w ja‐
kim zakresie administrator zgłosił naruszenie [art. 83 ust. 2 lit. h) rozporządzenia
2016/679].
Prezes UODO stwierdził naruszenie przez Bank przepisów o ochronie danych osobo‐
wych w wyniku przeprowadzonej kontroli, zatem nie ma podstaw, aby uznać, że mo‐
głyby mieć to obciążający lub łagodzący wpływ na ocenę stwierdzonego naruszenia.
Jeżeli wobec administratora, którego sprawa dotyczy, zostały wcześniej zastosowane w
tej samej sprawie środki, o których mowa w art. 58 ust. 2 – przestrzeganie tych środków
[art. 83 ust. 2 lit. i) rozporządzenia 2016/679].
Przed wydaniem niniejszej decyzji Prezes UODO nie stosował wobec Banku w rozpa‐
trywanej sprawie żadnych środków wymienionych w art. 58 ust. 2 rozporządzenia
2016/679, w związku z czym Bank nie miał obowiązku podejmowania żadnych dzia‐
łań związanych z ich stosowaniem, a które to działania, poddane ocenie organu nad‐
zorczego, mogłoby mieć obciążający lub łagodzący wpływ na ocenę stwierdzonego
naruszenia.
Stosowanie zatwierdzonych kodeksów postępowania na mocy art. 40 lub zatwierdzonych
mechanizmów certyfikacji na moc art. 42 [art. 83 ust. 2 lit. j) rozporządzenia 2016/679].
Bank nie stosuje zatwierdzonych kodeksów postępowania ani zatwierdzonych me‐
chanizmów certyfikacji, o których mowa w przepisach rozporządzenia 2016/679. Ich
przyjęcie, wdrożenie i stosowanie nie jest jednak – jak stanowią przepisy rozporzą‐
dzenia 2016/679 – obowiązkowe dla administratorów, w związku z czym okoliczność
ich niestosowania nie może być w niniejszej sprawie poczytana na niekorzyść Ban‐
ku. Na jego korzyść mogłaby być natomiast co do zasady uwzględniona okoliczność
przyjęcia i stosowania tego rodzaju instrumentów, jako środków gwarantujących
wyższy niż standardowy poziom ochrony przetwarzania danych osobowych.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 33 z 39

Wszelkie inne obciążające lub łagodzące czynniki mające zastosowanie do okoliczności
sprawy, takie jak osiągnięte bezpośrednio lub pośrednio w związku z naruszeniem korzy‐
ści finansowe lub uniknięcie straty [art. 83 ust. 2 lit. k) rozporządzenia 2016/679].
Prezes UODO nie stwierdził, aby w związku ze stwierdzonym naruszeniem przepisów
rozporządzenia 2016/679 Bank odniósł jakiekolwiek korzyści finansowe lub uniknął
tego rodzaju strat. Brak jest więc podstaw do traktowania tej okoliczności jako ob‐
ciążającej. Stwierdzenie zaistnienia wymiernych korzyści finansowych wynikających
z naruszenia przepisów rozporządzenia 2016/679 należałoby ocenić zdecydowanie
negatywnie. Nieosiągnięcie zaś takich korzyści, jako stan naturalny, niezależny od
naruszenia i jego skutków, jest okolicznością, która z istoty rzeczy nie może być ła‐
godząca. Interpretację tę potwierdza już samo sformułowanie przepisu art. 83 ust. 2
lit. k) rozporządzenia 2016/679, który nakazuje organowi nadzorczemu zwrócić
należytą uwagę na korzyści „osiągnięte” – zaistniałe po stronie podmiotu dokonują‐
cego naruszenia.
Prezes UODO, wszechstronnie rozpatrując przedmiotową sprawę, nie odnotował okolicz‐
ności innych, niż powyżej opisane, mogących wpłynąć na ocenę naruszenia i wysokość
orzeczonej administracyjnej kary pieniężnej.
Uwzględniając wszystkie omówione wyżej okoliczności Prezes UODO uznał, że nałożenie
administracyjnej kary pieniężnej na Bank jest konieczne i uzasadnione wagą, charakte‐
rem oraz zakresem zarzucanych naruszeń. Stwierdzić należy, iż zastosowanie w niniej‐
szej sprawie jakiegokolwiek innego środka naprawczego przewidzianego w art. 58 ust. 2
rozporządzenia 2016/679, w szczególności zaś poprzestanie na upomnieniu (art. 58 ust.
2 lit. b), nie byłoby proporcjonalne do stwierdzonych nieprawidłowości w procesie prze‐
twarzania danych osobowych oraz nie gwarantowałoby tego, że Bank w przyszłości nie
dopuści się podobnych zaniedbań (w tym zakresie zob. również: pkt 70 uzasadnienia
niniejszej decyzji).
Odnosząc się do wysokości kary pieniężnej, Prezes UODO uznał, iż w ustalonych okolicz‐
nościach niniejszej sprawy, tj. wobec stwierdzenia naruszenia art. 5 ust. 1 lit. a), b) i c)
oraz art. 6 ust. 1 rozporządzenia 2016/679, zastosowanie znajdzie art. 83 ust. 5 lit. a)
rozporządzenia 2016/679, zgodnie z którym naruszenia zarówno art. 6 ust. 1 rozporzą‐
dzenia 2016/679 jak i naruszenia podstawowych zasad przetwarzania, o których mowa
w art. 5 tego rozporządzenia, podlegają administracyjnej karze pieniężnej w wysokości
do 20 000 000 EUR (w przypadku przedsiębiorstwa - w wysokości do 4% jego całkowite‐
go rocznego światowego obrotu z poprzedniego roku obrotowego, przy czym
zastosowanie ma kwota wyższa).
Na koniec koniecznym jest wskazanie, że ustalając w niniejszej sprawie wysokość admi‐
nistracyjnej kary pieniężnej Prezes UODO zastosował metodykę przyjętą przez EROD w
Wytycznych 04/2022. Ustalenie wysokości kary nastąpiło (w sposób opisany w pkt
108-112 poniżej) zgodnie z przedstawionymi w tym dokumencie wskazówkami.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 34 z 39

Jako podstawę obliczenia administracyjnej kary pieniężnej Prezes UODO przyjął wartość
obrotu Banku za rok 2024. Z przedstawionej przez Bank informacji wynika, że całkowity
roczny obrót (przychód odsetkowy oraz z tytułu prowizji) w tym roku obrotowym wyniósł
(…) zł (słownie: (…)), co stanowi równowartość (…) EUR, według średniego kursu euro z
28 stycznia 2025 r.
Prezes UODO dokonał kategoryzacji stwierdzonych w niniejszej sprawie naruszeń
przepisów rozporządzenia 2016/679 (vide Rozdział 4.1 Wytycznych 04/2022). Wśród na‐
ruszonych przez Bank przepisów rozporządzenia 2016/679 znajdują się przepisy art. 6
ust. 1, a także art. 5 ust. 1 lit. a), lit. b) i lit. c) rozporządzenia 2016/679, określające
podstawowe zasady przetwarzania. Naruszenia tych przepisów należą – zgodnie z art. 83
ust. 5 lit. a) rozporządzenia 2016/679 – do kategorii naruszeń zagrożonych karą wyższą z
dwóch przewidzianych w rozporządzeniu 2016/679 wymiarów kar (z maksymalną wyso‐
kością do 20 000 000 EUR lub do 4 % całkowitego rocznego obrotu przedsiębiorstwa z
poprzedniego roku obrotowego). Są one więc in abstracto poważniejsze od innych
(wskazanych w art. 83 ust. 4 rozporządzenia 2016/679) naruszeń.
Prezes UODO ustalił prawnie określoną maksymalną wysokość kary możliwą do orzecze‐
nia wobec Banku w niniejszej sprawie (za oceniane w niniejszej decyzji naruszenia prze‐
pisów art. 6 ust. 1, oraz art. 5 ust. 1 lit. a), lit. b) i lit. c) rozporządzenia 2016/679 ) –
patrz Rozdział 6.1 Wytycznych 04/2022. Przepis art. 83 ust. 5 lit. a) rozporządzenia
2016/679 zobowiązuje Prezesa UODO do określenia czy w sprawie zastosowanie będzie
miała tzw. „statyczna kwota maksymalna” (20 000 000 euro), czy „dynamiczna kwota
maksymalna” (4 % obrotu z poprzedniego roku obrotowego), i do przyjęcia kwoty wyż‐
szej jako kwoty maksymalnej, której orzeczona w sprawie administracyjna kara pienięż‐
na nie może przekroczyć. Wartość 4 % obrotu Banku za poprzedni rok obrotowy to kwota
(…) zł (równowartość (…) EUR). W związku z tym, że jest to kwota wyższa niż statyczna
kwota maksymalna (20 000 000 EUR), Prezes UODO zobligowany jest do jej przyjęcia
jako maksimum, którego nie może przekroczyć orzekając administracyjną karę pienięż‐
ną.
Prezes UODO ocenił stwierdzone w niniejszej sprawie naruszenie (w szczególności naru‐
szenie podstawowych zasad przetwarzania) jako naruszenie o wysokim poziomie powagi
(vide Rozdział 4.2 Wytycznych 04/2022). W ramach tej oceny wzięte zostały pod uwagę
te przesłanki spośród wymienionych w art. 83 ust. 2 rozporządzenia 2016/679, które
tyczą się strony przedmiotowej naruszeń (składają się na „powagę” naruszenia), to jest:
charakter, waga i czas trwania naruszeń (art. 83 ust. 2 lit. a) rozporządzenia 2016/679),
umyślny lub nieumyślny charakter naruszeń (art. 83 ust. 2 lit. b) rozporządzenia
2016/679) oraz kategorie danych osobowych, których dotyczyły naruszenia (art. 83 ust.
2 lit. g) rozporządzenia 2016/679). Szczegółowa ocena tych okoliczności przedstawiona
została powyżej. W tym miejscu wskazać należy, że rozważenie ich łącznego wpływu na
ocenę stwierdzonego w niniejszej sprawie naruszenia traktowanego w całości prowadzi
do wniosku, że poziom jego powagi (rozumianej zgodnie z Wytycznymi 04/2022) jest wy‐
soki. Konsekwencją tego jest zaś przyjęcie – jako kwoty wyjściowej do obliczenia kary –

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 35 z 39

wartości mieszczącej się w przedziale od 20 % do 100% maksymalnej wysokości kary
możliwej do orzeczenia wobec Banku. Za adekwatną, uzasadnioną okolicznościami ni‐
niejszej sprawy, kwotę wyjściową Prezes UODO uznał kwotę (…) EUR (równowartość (…)
zł).
Stosownie do wskazówki EROD przedstawionej w pkt (…) Wytycznych 04/2022 (w odnie‐
sieniu do przedsiębiorstw, których roczny obrót wynosi powyżej (…) EUR) Prezes UODO
nie uznał za zasadne skorzystania z możliwości obniżenia przyjętej w oparciu o ocenę
powagi naruszenia kwoty wyjściowej, którą to możliwość wytyczne te (w Rozdziale 4.3)
przewidują dla przedsiębiorstwa o mniejszej wielkości i sile gospodarczej. EROD wskazu‐
je w nich bowiem, że w przypadku wielkich podmiotów (a takim w niniejszej sprawie
niewątpliwie jest Bank, o czym świadczą osiągane przez niego obroty) „wielkość przed‐
siębiorstwa jest już odzwierciedlona w dynamicznej ustawowej maksymalnej kwocie”
(pkt (…) Wytycznych 04/2022).
Prezes UODO dokonał oceny wpływu na stwierdzone naruszenie pozostałych (poza tymi
uwzględnionymi wyżej w ocenie powagi naruszenia) okoliczności wskazanych w art. 83
ust. 2 rozporządzenia 2016/679 (vide Rozdział 5 Wytycznych 04/2022). Okoliczności te,
mogące mieć obciążający lub łagodzący wpływ na ocenę naruszenia, odnoszą się – jak
zakładają Wytyczne 04/2022 – do strony podmiotowej naruszenia, to jest do samego
podmiotu będącego sprawcą naruszenia oraz do jego zachowania przed naruszeniem, w
jego trakcie, i po jego zaistnieniu. Szczegółowa ocena i uzasadnienie wpływu każdej z
tych przesłanek na ocenę naruszenia przedstawione zostały powyżej. Prezes UODO
uznał, (co uzasadniono w przedstawionym wyżej uzasadnieniu decyzji), że okolicznością
obciążającą w niniejszej sprawie, i w związku z tym dodatkowo zwiększającą wymiar
orzeczonej niniejszą decyzją kary, są stwierdzone przez Prezesa UODO stosowne wcze‐
śniejsze naruszenia ze strony Banku (art. 83 ust. 2 lit. e) rozporządzenia 2016/679), zaś
okolicznością w sposób istotny łagodzącą w niniejszej sprawie jest stopień współpracy z
organem nadzorczym w celu usunięcia naruszenia oraz złagodzenia jego ewentualnych
negatywnych skutków (art. 83 ust. 2 lit. f) rozporządzenia 2016/679). Pozostałe przesłan‐
ki (z art. 83 ust. 2 lit. c), d), h), i), j), k) rozporządzenia 2016/679) – jak wskazano wyżej –
nie miały wpływu, ani łagodzącego ani obciążającego, na ocenę naruszenia i w konse‐
kwencji na wymiar kary. Ze względu na zaistnienie w sprawie jednej okoliczności łago‐
dzącej i jednej obciążającej zasadnym jest więc dalsze obniżenie kwoty kary ustalonej z
uwzględnieniem obrotu Banku (pkt 112 powyżej); adekwatnym do łącznego wpływu obu
tych przesłanek na ocenę naruszenia jest w ocenie Prezesa UODO jej obniżenie o (…)% –
do kwoty (…) EUR (równowartość (…) zł). Rozważając zasadność obniżenia wysokości ad‐
ministracyjnej kary pieniężnej w takim stopniu, należy raz jeszcze podkreślić wagę
współpracy administratorów z organem nadzorczym mającej na celu usunięcie
naruszenia (zob.: pkt 96 uzasadnienia niniejszej decyzji).
Pomimo tego, że ustalona zgodnie z powyższymi zasadami kwota kary nie przekracza
prawnie określonego maksimum kary Prezes UODO uznał, że wymaga ona dodatkowej
korekty ze względu na zasadę proporcjonalności wymienioną w art. 83 ust. 1 rozporzą‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 36 z 39

dzenia 2016/679 jako jedną z trzech dyrektyw wymiaru kary (vide Rozdział 7 Wytycz‐
nych 04/2022). Niewątpliwie kara pieniężna w wysokości (…) EUR (równowartość (…) zł)
byłaby karą skuteczną (przez swoją dolegliwość pozwoliłaby osiągnąć swój cel represyj‐
ny, którym jest ukaranie za bezprawne zachowanie) i odstraszającą (pozwalającą sku‐
tecznie zniechęcić zarówno Bank, jak i innych administratorów do popełniania w przy‐
szłości naruszeń przepisów rozporządzenia 2016/679). Kara taka byłaby jednak – w oce‐
nie Prezesa UODO – karą nieproporcjonalną ze względu na swoją nadmierną dolegliwość.
Zasada proporcjonalności wymaga bowiem m.in., by przyjęte przez organ nadzorczy
środki nie wykraczały poza to, co odpowiednie i konieczne do realizacji uzasadnionych
celów (vide pkt 137 i pkt 139 Wytycznych 04/2022). Innymi słowy: „Sankcja jest
proporcjonalna, jeśli nie przekracza progu dolegliwości określonego przez uwzględnienie
okoliczności konkretnego przypadku” (P. Litwiński (red.), Rozporządzenie Parlamentu Eu‐
ropejskiego i Rady (UE) 2016/679 z dnia 27 kwietnia 2016 r. […]; Komentarz do art. 83
[w:] P. Litwiński (red.) Ogólne rozporządzenie o ochronie danych osobowych. Ustawa o
ochronie danych osobowych. Wybrane przepisy sektorowe. Komentarz). Mając więc na
uwadze wzgląd na proporcjonalność kary Prezes UODO dokonał dalszego obniżenia wy‐
sokości kary – do (…)% kwoty uzyskanej po uwzględnieniu okoliczności obciążających i
łagodzących (zob.: pkt 113 powyżej), to jest do kwoty 4 375 273,21 EUR (równowartość
18 416 400,- zł). W jego ocenie takie określenie ostatecznej wysokości orzeczonej kary
nie wpłynie na obniżenie jej skuteczności i odstraszającego charakteru. Kwota ta bowiem
stanowi próg, powyżej którego dalsze zwiększanie wysokości kary nie będzie wiązało się
ze wzrostem jej skuteczności i odstraszającego charakteru. Z drugiej natomiast strony
obniżenie w większym stopniu wysokości kary mogłoby się odbyć kosztem jej skuteczno‐
ści i odstraszającego charakteru, a także spójnego stosowania i egzekwowania przez
wszystkie organy nadzorcze rozporządzenia 2016/679 i zasady równego traktowania
podmiotów na rynku wewnętrznym UE i EOG. Na tym etapie, przy określaniu wysokości
administracyjnej kary pieniężnej, Prezes UODO wziął również pod uwagę, że wykazane w
ww. decyzji naruszenie przepisów rozporządzenia 2016/679 trwało od 1 kwietnia 2019 r.
do 23 września 2020 r. Nadto, należy przypomnieć w tym miejscu, że z przedstawionej
przez Bank informacji wynika, że całkowity roczny obrót (przychód odsetkowy oraz z ty‐
tułu prowizji) z poprzedniego roku obrotowego w 2024 r. wyniósł (…) zł, co stanowi rów‐
nowartość (…) EUR, według średniego kursu euro z 28 stycznia 2025 r., w związku z
czym kwota nałożonej w niniejszej sprawie administracyjnej kary pieniężnej stanowi ok.
(…) % ww. kwoty. Jednocześnie warto podkreślić, że kwota nałożonej administracyjnej
kary pieniężnej to jedynie (…) % maksymalnej wysokości kary, którą Prezes UODO mógł
- stosując zgodnie z art. 83 ust. 5 rozporządzenia 2016/679 maksimum kary w wysokości
do 4% całkowitego rocznego obrotu z poprzedniego roku obrotowego - nałożyć na Bank
za stwierdzone w niniejszej sprawie naruszenie, tj. (…) zł ((…) EUR). Kara w tej kwocie
nie będzie w ocenie Prezesa UODO nadmiernie dolegliwa, czy też niemożliwa do ponie‐
sienia przez Bank, zważywszy na wykazany przez niego w roku 2024 zysk netto w
kwocie (…) zł.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 37 z 39

III. Podsumowanie.
W ocenie Prezesa UODO, zastosowana administracyjna kara pieniężna spełnia w ustalo‐
nych okolicznościach niniejszej sprawy funkcje, o których mowa w art. 83 ust. 1 rozpo‐
rządzenia 2016/679, tzn. jest w tym indywidualnym przypadku skuteczna,
proporcjonalna i odstraszająca.
W ocenie Prezesa UODO nałożona na Bank administracyjna kara pieniężna jest nie tylko
skuteczna, ale również proporcjonalna: zarówno do powagi naruszenia (skutkującego na‐
ruszeniem podstawowych zasad, na których oparty jest w rozporządzeniu 2016/679 sys‐
tem ochrony danych osobowych – zasady zgodności z prawem, zasady ograniczenia celu
i zasady minimalizacji danych oraz zasad wyrażonych w art. 6 ust. 1 rozporządzenia
2016/679), jak i do wielkości administratora, którą to wielkość – mierzoną jego obrotem –
należy rozpatrywać w nierozerwalnym związku za względu na skuteczność kary i na jej
odstraszający charakter.
Zważywszy na przedstawione wyniki finansowe, stwierdzić należy, że orzeczona admini‐
stracyjna kara pieniężna nie będzie dla Banku nadmiernie dotkliwa. Jednocześnie kara
będzie skuteczna (osiągnie cel jakim jest ukaranie administratora za najpoważniejsze
naruszenie o poważnych skutkach) i odstraszająca na przyszłość.
Wysokość kary została zatem określona na takim poziomie, aby z jednej strony stanowiła
adekwatną reakcję organu nadzorczego na stopień naruszenia obowiązków administrato‐
ra, z drugiej jednak strony nie powodowała sytuacji, w której konieczność uiszczenia ad‐
ministracyjnej kary pieniężnej pociągnie za sobą negatywne następstwa, w postaci
pogorszenia sytuacji finansowej Banku.
W ocenie Prezesa UODO, administracyjna kara pieniężna spełni w tych konkretnych oko‐
licznościach funkcję represyjną, jako że stanowić będzie odpowiedź na naruszenie przez
Bank przepisów rozporządzenia 2016/679, ale i prewencyjną, ponieważ przyczyni się do
zapobiegania w przyszłości naruszania obowiązków administratora danych wynikających
z przepisów o ochronie danych osobowych. Podstawowym celem (aczkolwiek nie jedy‐
nym) nałożonej kary jest bowiem doprowadzenie do przestrzegania w przyszłości przez
Bank przepisów rozporządzenia 2016/679.
W ocenie organu nadzorczego, zastosowana administracyjna kara pieniężna spełnia w
ustalonych okolicznościach niniejszej sprawy przesłanki, o których mowa w art. 83 ust. 1
rozporządzenia 2016/679 ze względu na wagę stwierdzonych naruszeń w kontekście
podstawowych wymogów i zasad rozporządzenia 2016/679.
Stosownie do treści art. 103 u.o.d.o., równowartość wyrażonych w euro kwot, o których
mowa w art. 83 rozporządzenia 2016/679, oblicza się w złotych według średniego kursu
euro ogłaszanego przez Narodowy Bank Polski w tabeli kursów na dzień 28 stycznia każ‐

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 38 z 39

dego roku, a w przypadku gdy w danym roku Narodowy Bank Polski nie ogłasza średnie‐
go kursu euro w dniu 28 stycznia - według średniego kursu euro ogłoszonego w
najbliższej po tej dacie tabeli kursów Narodowego Banku Polskiego.
Wobec powyższego, Prezes Urzędu Ochrony Danych Osobowych, na podstawie art. 83
ust. 5 lit. a) w związku z art. 103 u.o.d.o., za naruszenie opisane w sentencji niniejszej
decyzji, nałożył na Bank – stosując średni kurs euro z dnia 28 stycznia 2025 r. (1 EUR =
4,2092 zł) – administracyjną karę pieniężną w kwocie 18 416 400,- zł (słownie: osiemna‐
ście milionów czterysta szesnaście tysięcy czterysta złotych), co stanowi równowartość 4
375 273,21 EUR).
Mając powyższe na uwadze, Prezes Urzędu Ochrony Danych Osobowych rozstrzygnął jak
w sentencji niniejszej decyzji.

[1] Wersja tego aktu prawnego obowiązująca 1 kwietnia 2019 r.: Dz. U. z 2018 r. poz.
723 ze zm.
[2] Ustawa z dnia 1 marca 2018 r. o przeciwdziałaniu praniu pieniędzy oraz
finansowaniu terroryzmu (Dz. U. z 2018 r. poz. 723) – zwana dalej: „ustawą AML”. Im‐
plementuje ona przepisy dyrektywy Parlamentu Europejskiego i Rady (UE) 2015/849 z
dnia 20 maja 2015 r. w sprawie zapobiegania wykorzystywaniu systemu finansowego
do prania pieniędzy lub finansowania terroryzmu, zmieniającą rozporządzenie Parla‐
mentu Europejskiego i Rady (UE) nr 648/2012 i uchylającą dyrektywę Parlamentu Eu‐
ropejskiego i Rady 2005/60/WE oraz dyrektywę Komisji 2006/70/WE (Dz. Urz. UE L nr
141 z 05.06.2015 r., str. 73), zwanej dalej Dyrektywą 2015/849, wdraża dyrektywę Par‐
lamentu Europejskiego i Rady (UE) 2018/843 z dnia 30 maja 2018 r. zmieniającą dy‐
rektywę (UE) 2015/849 w sprawie zapobiegania wykorzystywaniu systemu finansowe‐
go do prania pieniędzy lub finansowania terroryzmu oraz zmieniającą dyrektywy
2009/138/WE i 2013/36/UE (Dz. Urz. UE L 156 z 19.06.2018, str. 43).
[3] Bank powołał się na stanowiska GIIF wyrażone w pismach kierowanych do Prezesa
UODO 4 lutego oraz 13 marca 2020 r.
[4] (…).
[5] P. Fajgielski (w:) Komentarz do rozporządzenia nr 2016/679 w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) [w:] Ogólne rozporządzenie o ochronie danych. Ustawa o ochronie
danych osobowych. Komentarz, wyd. II, Warszawa 2022, art. 5.
[6] Zob.: Krajowa Ocena Ryzyka Prania Pieniędzy oraz Finansowania Terroryzmu 2023
r. (www.gov.pl/web/finanse/krajowa-ocena-ryzyka-prania-pieniedzy-oraz-finansowaniaterroryzmu).
[7] D. Lubasz, W. Chomiczewski [w:] RODO. Ogólne rozporządzenie o ochronie danych.
Komentarz, red. E. Bielak-Jomaa, Warszawa 2018, art. 6.
[8] P. Fajgielski [w:] Komentarz do rozporządzenia nr 2016/679 w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) [w:] Ogólne rozporządzenie o ochronie danych. Ustawa o ochronie
danych osobowych. Komentarz, wyd. II, Warszawa 2022, art. 6.

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

Decyzja DKN.5112.6.2020

Strona 39 z 39

[9] W. Chomiczewski, D. Lubasz, A. Maciaszczyk, A. Szkurłat, Wybrane podstawy praw‐
ne przetwarzania danych osobowych: ochrona żywotnych interesów osoby, której dane
dotyczą, lub innej osoby fizycznej, zadania realizowane w interesie publicznym lub w
ramach sprawowania władzy publicznej, prawnie uzasadniony interes realizowany
przez administratora lub stronę trzecią, LEX/el. 2023.
[10] P. Fajgielski [w:] Komentarz do rozporządzenia nr 2016/679 w sprawie ochrony
osób fizycznych w związku z przetwarzaniem danych osobowych i w sprawie swobod‐
nego przepływu takich danych oraz uchylenia dyrektywy 95/46/WE (ogólne rozporzą‐
dzenie o ochronie danych) [w:] Ogólne rozporządzenie o ochronie danych. Ustawa o
ochronie danych osobowych. Komentarz, wyd. II, Warszawa 2022, art. 5.
[11] D. Lubasz, W. Chomiczewski [w:] RODO. Ogólne rozporządzenie o ochronie da‐
nych. Komentarz, red. E. Bielak-Jomaa, D. Lubasz, Warszawa 2018, art. 6.
[12] D. Lubasz, Zasady dotyczące przetwarzania danych osobowych [w:] Meritum.
Ochrona danych osobowych, red. D. Lubasz, Warszawa 2022, s. 112.
[13] A. Maciaszczyk, Zasada ograniczenia celu, zasada minimalizacji danych i zasada
prawidłowości w ochronie danych osobowych, LEX/el. 2023.
[14] P. Fajgielski [w:] Komentarz do rozporządzenia nr 2016/679 w sprawie ochrony
osób fizycznych w związku z przetwarzaniem danych osobowych i w sprawie swobod‐
nego przepływu takich danych oraz uchylenia dyrektywy 95/46/WE (ogólne rozporzą‐
dzenie o ochronie danych) [w:] Ogólne rozporządzenie o ochronie danych. Ustawa o
ochronie danych osobowych. Komentarz, wyd. II, W. 2022, art. 5.
[15] M. Sadowska [w:] Kodeks postępowania administracyjnego. Komentarz do art.
61-126. Tom II, red. M. Karpiuk, P. Krzykowski, A. Skóra, Olsztyn 2020, art. 78.
[16] Wyrok WSA w Warszawie z 18.08.2022 r., II SA/Wa 210/22, LEX nr 3515712.
[17] P. Fajgielski [w:] Komentarz do rozporządzenia nr 2016/679 w sprawie ochrony
osób fizycznych w związku z przetwarzaniem danych osobowych i w sprawie swobod‐
nego przepływu takich danych oraz uchylenia dyrektywy 95/46/WE (ogólne rozporzą‐
dzenie o ochronie danych) [w:] Ogólne rozporządzenie o ochronie danych. Ustawa o
ochronie danych osobowych. Komentarz, wyd. II, Warszawa 2022, art. 5.
[18] https://(…)

https://uodo.neurodoc.pl/document/urn:ndoc:gov:pl:uodo:2020:dkn_5112_6/content

2025-09-03 13:16

