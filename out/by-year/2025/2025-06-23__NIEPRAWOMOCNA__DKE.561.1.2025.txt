Warszawa, 23 czerwca 2025
NIEPRAWOMOCNA

Decyzja
DKE.561.1.2025

Na podstawie art. 104 § 1 ustawy z dnia 14 czerwca 1960 r. Kodeks postępowania admi‐
nistracyjnego[1] (dalej: „k.p.a.”) w związku z art. 7 ust. 1 i 2, art. 60, art. 101, art. 101a
ust. 2 oraz art. 103 ustawy z dnia 10 maja 2018 r. o ochronie danych osobowych[2] (da‐
lej: „u.o.d.o.”) oraz na podstawie art. 57 ust. 1 lit. a) i lit. h), art. 58 ust. 2 lit. i), art. 83
ust. 1-2 oraz art. 83 ust. 5 lit. e) w związku z art. 58 ust. 1 lit. a) i lit. e) rozporządzenia
Parlamentu Europejskiego i Rady UE 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych[3], dalej: „rozporządzenie 2016/679”),
po przeprowadzeniu wszczętego z urzędu postępowania administracyjnego w przedmio‐
cie nałożenia administracyjnej kary pieniężnej na Pana A. Z., prowadzącego działalność
gospodarczą pod firmą „W.” z siedzibą w T. przy ul. (…), Prezes Urzędu Ochrony Danych
Osobowych,
stwierdzając naruszenie przez Pana A. Z., prowadzącego działalność gospodarczą pod fir‐
mą „W.” z siedzibą w T. przy ul. (…), przepisu art. 58 ust. 1 lit. a) i lit. e) rozporządzenia
2016/679, polegające na niedostarczeniu informacji oraz niezapewnieniu dostępu do
wszelkich danych osobowych i informacji niezbędnych Prezesowi Urzędu Ochrony
Danych Osobowych do realizacji jego zadań w postępowaniu o sygn. DS.523.7222.2021,
nakłada na Pana A. Z., prowadzącego działalność gospodarczą pod firmą „W.” z siedzibą
w T. przy ul. (…), administracyjną karę pieniężną w kwocie 18 941 zł (słownie:
osiemnaście tysięcy dziewięćset czterdzieści jeden złotych).

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 2 z 15

Uzasadnienie

Stan faktyczny
Do Prezesa Urzędu Ochrony Danych Osobowych (dalej: „Prezes UODO” lub „organ nad‐
zorczy”) wpłynęła skarga Pani B. W., zam. w S. przy ul. (…) (dalej: „Skarżąca”), na nie‐
prawidłowości w procesie przetwarzania Jej danych osobowych przez Pana A. Z.,
prowadzącego działalność gospodarczą pod firmą „W.” z siedzibą w T. przy ul. (…) (dalej:
„Przedsiębiorca”). W związku z powyższym, celem rozpatrzenia zarzutów podnoszonych
przez Skarżącą, Prezes UODO wszczął postępowanie wyjaśniające o sygn. DS.
523.7222.2021.
W ramach wyżej wskazanego postępowania, działając na podstawie art. 58 ust. 1 lit. a) i
lit. e) rozporządzenia 2016/679, Prezes UODO – pismem z 3 grudnia 2021 r. – wezwał
Przedsiębiorcę do ustosunkowania się, w terminie 7 dni od dnia doręczenia wskazanego
pisma, do treści skargi oraz do złożenia wyjaśnień poprzez udzielenie odpowiedzi na
następujące, szczegółowe pytania dotyczące sprawy:
„
a) czy, a jeżeli tak, to od kiedy (lub w jakim okresie) na jakiej podstawie prawnej
(proszę o wskazanie przepisu prawa), w jakim celu Przedsiębiorca przetwarza
lub przetwarzał dane biometryczne Skarżącej, tj. jej odciski palców,
b) czy Przedsiębiorca spełnił wobec Skarżącej wynikający z art. 13 RODO obowią‐
zek informacyjny, a jeżeli tak to kiedy (w jakim dniu), w jaki sposób i jaka była
treść przekazywanych informacji wobec Skarżącej (proszę o przesłanie kopii in‐
formacji udzielonych Skarżącej). Jeżeli Przedsiębiorca nie spełnił ww. obowiązku,
proszę o wyjaśnienie przyczyn takiego stanu”.
Wezwanie to, skierowane na ujawniony w Centralnej Ewidencji i Informacji o
Działalności Gospodarczej (dalej: „CEIDG”) adres stałego miejsca wykonywania dzia‐
łalności gospodarczej Przedsiębiorcy, tj. ul. (…) T., zostało doręczone Przedsiębiorcy
9 grudnia 2021 r.
W odpowiedzi na wzmiankowaną korespondencję – pismem z 17 grudnia 2021 r. (zgod‐
nie z datą jego nadania w placówce operatora pocztowego) – Pan C. U., którego relacja z
Przedsiębiorcą pozostaje nieustalona, poinformował organ nadzorczy, iż to on odebrał
przypadkowo skierowane do Przedsiębiorcy wezwanie wskazane w pkt 2 decyzji, z kolei
Przedsiębiorca nie przebywa w Polsce. Nadawca nie wskazał jednak aktualnego adresu
do korespondencji Przedsiębiorcy, ani żadnych informacji zezwalających na ustalenie
miejsca jego zamieszkania lub pobytu. Przedsiębiorca natomiast nie udzielił informacji,
do przedłożenia których został zobowiązany przez Prezesa UODO.

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 3 z 15

Wobec powyższego Prezes UODO ponownie – pismami z 5 kwietnia 2024 r. oraz z 7 maja
2024 r. – zwrócił się do Przedsiębiorcy z żądaniem złożenia wyjaśnień, niezbędnych do
merytorycznego rozpoznania sprawy o sygn. DS.523.7222.2021, oraz pouczył Przedsię‐
biorcę o tym, że brak udzielenia wyczerpującej odpowiedzi na wezwanie organu ochrony
danych osobowych skutkować może, w związku z brakiem współpracy z Prezesem UODO
w ramach wykonywania przez niego swoich zadań oraz niezapewnieniem dostępu do da‐
nych osobowych i informacji niezbędnych Prezesowi UODO do realizacji jego zadań, na‐
łożeniem administracyjnej kary pieniężnej, zgodnie z art. 83 ust. 5 lit. e) rozporządzenia
2016/679. Oba pisma po dwukrotnej awizacji – odpowiednio w dniach: 11 kwietnia 2024
r. i 19 kwietnia 2024 r. oraz 13 maja 2024 r. i 21 maja 2024 r. – zostały zwrócone do
UODO z adnotacją: „ZWROT nie podjęto w terminie”. Należy przy tym uznać je za prawi‐
dłowo doręczone Przedsiębiorcy, stosownie do brzmienia art. 44 § 1 i 4 k.p.a.
Mimo prawidłowości doręczenia ww. korespondencji, Przedsiębiorca nie ustosunkował się
w żaden sposób do żądania organu nadzorczego, ani nie poinformował o jakichkolwiek
przeszkodach, które w sposób obiektywny uniemożliwiałyby mu dokonanie czynności, do
podjęcia których został wezwany. Stanu tego nie zmieniły również próby nawiązania
kontaktu telefonicznego z Przedsiębiorcą.
Powyższe okoliczności stanu faktycznego Prezes UODO ustalił na podstawie całokształtu
korespondencji urzędowej, którą Prezes UODO kierował do Przedsiębiorcy, znajdującej
się w aktach sprawy o sygn. DS.523.7222.2021. Korespondencja ta dokumentuje w spo‐
sób pełny i wyczerpujący całokształt prób uzyskania przez Prezesa UODO dostępu do da‐
nych osobowych i informacji potrzebnych do realizacji swoich zadań – w tym przypadku
do rozpatrzenia ww. sprawy, zainicjowanej skargą Pani B.W., a z drugiej strony odzwier‐
ciedla brak reakcji Przedsiębiorcy na żądania Prezesa UODO w przedmiotowym
postępowaniu administracyjnym.
W ramach wykonywanej działalności gospodarczej (zob. pkt 1 decyzji) Przedsiębiorca
prowadzi działalność restauracyjną. Prowadzony przez niego lokal gastronomiczny (…)
zlokalizowany jest w P. przy ul. (…). Przedsiębiorca posiada zezwolenie Burmistrza (…)
na sprzedaż detaliczną napojów alkoholowych przeznaczonych do spożycia w miejscu
sprzedaży, udzielone mu na okres (…).

Postępowanie
W związku z nieudzieleniem przez Przedsiębiorcę informacji niezbędnych do
rozstrzygnięcia sprawy o sygn. DS.523.7222.2021, Prezes UODO wszczął wobec niego z
urzędu – na podstawie art. 83 ust. 5 lit. e) rozporządzenia 2016/679 – niniejsze postępo‐
wanie administracyjne o sygn. DKE.561.1.2025 w przedmiocie nałożenia na Przedsiębior‐
cę administracyjnej kary pieniężnej za naruszenie art. 58 ust. 1 lit. a) i lit. e) rozporzą‐

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 4 z 15

dzenia 2016/679. O wszczęciu postępowania Przedsiębiorca poinformowany został pi‐
smem z 13 stycznia 2025 r. (znak: DKE.561.1.2025). Pismem tym Przedsiębiorca wezwa‐
ny został celem ustalenia podstawy wymiaru administracyjnej kary pieniężnej w oparciu
o art. 101a ust. 1 u.o.d.o., do przedstawienia kopii zeznania podatkowego PIT za rok
2023 oraz oświadczenia o wyniku finansowym osiągniętym w roku 2024 lub innych infor‐
macji, które mogą być istotne dla wymierzenia kary w wysokości proporcjonalnej do
możliwości jej uiszczenia. Przedsiębiorca poinformowany został na czym polega zarzuca‐
ne mu naruszenie. Został również pouczony o sankcjach grożących za to naruszenie, a
także o istniejącej nadal możliwości złożenia wyjaśnień, których żądał od niego Prezes
UODO w postępowaniu o sygn. DS.523.7222.2021 – co mogłoby wpłynąć łagodząco na
wymiar administracyjnej kary pieniężnej orzeczonej w niniejszej sprawie bądź spowodo‐
wać odstąpienie od jej nałożenia. Pismo to, po dwukrotnej awizacji w dniach: 16 stycznia
2025 r. oraz 24 stycznia 2025 r., zostało zwrócone do UODO z adnotacją „ZWROT nie
podjęto w terminie”, przy czym należy uznać je za prawidłowo doręczone Przedsiębiorcy
z mocy prawa, na podstawie art. 44 §1 i 4 k.p.a.
Przedsiębiorca nie podjął żadnych działań w reakcji na informację o wszczęciu
niniejszego postępowania.
Po rozpatrzeniu całości materiału dowodowego zebranego w sprawie, Prezes Urzędu
Ochrony Danych Osobowych zważył, co następuje.

Przepisy prawne
Zgodnie z art. 57 ust. 1 lit. a) rozporządzenia 2016/679, Prezes UODO – jako organ nad‐
zorczy w rozumieniu art. 51 rozporządzenia 2016/679 na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
rozpatruje m.in. skargi wniesione przez osoby, których dane dotyczą, w odpowiednim za‐
kresie prowadzi postępowania w przedmiocie tych skarg i w rozsądnym terminie infor‐
muje skarżącego o postępach i wynikach tych postępowań (art. 57 ust. 1 lit. f) rozporzą‐
dzenia 2016/679) oraz prowadzi postępowania w sprawie stosowania niniejszego rozpo‐
rządzenia, w tym na podstawie informacji otrzymanych od innego organu nadzorczego
lub innego organu publicznego (art. 57 ust. 1 lit. h) rozporządzenia 2016/679).
Dla umożliwienia realizacji tak określonych zadań, Prezesowi UODO przysługuje sze‐
reg określonych w art. 58 ust. 1 rozporządzenia 2016/679 uprawnień w zakresie pro‐
wadzonych postępowań, w tym uprawnienie do nakazania administratorowi i pod‐
miotowi przetwarzającemu dostarczenia wszelkich informacji potrzebnych do reali‐
zacji swoich zadań (art. 58 ust. 1 lit. a) rozporządzenia 2016/679) oraz uprawnienie
do uzyskania od administratora i podmiotu przetwarzającego dostępu do wszelkich
danych osobowych i informacji niezbędnych do realizacji swoich zadań (art. 58 ust.
1 lit. e) rozporządzenia 2016/679).

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 5 z 15

Naruszenie przepisów rozporządzenia 2016/679 polegające na niezapewnieniu przez ad‐
ministratora lub podmiot przetwarzający dostępu do danych osobowych i informacji
skutkujące naruszeniem uprawnień organu określonych w art. 58 ust. 1 tego aktu praw‐
nego, podlega – zgodnie z art. 83 ust. 5 lit. e) in fine rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4% jego całkowitego rocznego światowego obrotu z poprzedniego
roku obrotowego, przy czym zastosowanie ma kwota wyższa.
Oceniając, czy, a jeśli tak, to w jakim wymiarze powinna być nałożona administracyjna
kara pieniężna, organ nadzorczy ma obowiązek uwzględnić następujące okoliczności
(przesłanki wymiaru kary) określone w art. 83 ust. 2 rozporządzenia 2016/679:
a) charakter, wagę i czas trwania naruszenia przy uwzględnieniu charakteru, zakresu
lub celu danego przetwarzania, liczby poszkodowanych osób, których dane dotyczą,
oraz rozmiaru poniesionej przez nie szkody,
b) umyślny lub nieumyślny charakter naruszenia,
c) działania podjęte przez administratora lub podmiot przetwarzający w celu zminima‐
lizowania szkody poniesionej przez osoby, których dane dotyczą,
d) stopień odpowiedzialności administratora lub podmiotu przetwarzającego z
uwzględnieniem środków technicznych i organizacyjnych wdrożonych przez nich na
mocy art. 25 i 32,
e) wszelkie stosowne wcześniejsze naruszenia ze strony administratora lub podmiotu
przetwarzającego,
f) stopień współpracy z organem nadzorczym w celu usunięcia naruszenia oraz
złagodzenia jego ewentualnych negatywnych skutków,
g) kategorie danych osobowych, których dotyczyło naruszenie,
h) sposób, w jaki organ nadzorczy dowiedział się o naruszeniu, w szczególności, czy i w
jakim zakresie administrator lub podmiot przetwarzający zgłosili naruszenie,
i)
jeżeli wobec administratora lub podmiotu przetwarzającego, których sprawa doty‐
czy, zostały wcześniej zastosowane w tej samej sprawie środki, o których mowa w
art. 58 ust. 2 - przestrzeganie tych środków,
j)
stosowanie zatwierdzonych kodeksów postępowania na mocy art. 40 lub zatwierdzo‐
nych mechanizmów certyfikacji na mocy art. 42,
k) wszelkie inne obciążające lub łagodzące czynniki mające zastosowanie do okoliczno‐
ści sprawy, takie jak osiągnięte bezpośrednio lub pośrednio w związku z
naruszeniem korzyści finansowe lub uniknięte straty.
Ponadto organ nadzorczy – zgodnie z art. 83 ust. 1 rozporządzenia 2016/679 – zapewnia
by stosowane administracyjne kary pieniężne były w każdym indywidualnym przypadku
skuteczne, proporcjonalne i odstraszające (zasady wymiaru kary).
Celem ustalenia podstawy wymiaru administracyjnej kary pieniężnej podmiot, wobec
którego toczy się postępowanie w sprawie nałożenia administracyjnej kary pieniężnej,
zobowiązany jest na żądanie Prezesa UODO dostarczyć mu, w terminie 30 dni od dnia
otrzymania żądania, danych niezbędnych do określenia tejże podstawy (art. 101a ust. 1

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 6 z 15

u.o.d.o.). Natomiast, w przypadku niedostarczenia tych danych przez podmiot podlegają‐
cy ukaraniu, Prezes UODO ustala podstawę wymiaru administracyjnej kary pieniężnej w
sposób szacunkowy, uwzględniając wielkość podmiotu, specyfikę prowadzonej przez nie‐
go działalności lub ogólnie dostępne dane finansowe dotyczące podmiotu (art. 101a ust.
2 u.o.d.o.).
Równowartość wyrażonych w euro kwot, o których mowa w art. 83 rozporządzenia
2016/679, oblicza się w złotych według średniego kursu euro ogłaszanego przez Narodo‐
wy Bank Polski w tabeli kursów na dzień 28 stycznia każdego roku, a w przypadku, gdy w
danym roku Narodowy Bank Polski nie ogłasza średniego kursu euro w dniu 28 stycznia –
według średniego kursu euro ogłoszonego w najbliższej po tej dacie tabeli kursów
Narodowego Banku Polskiego (art. 103 u.o.d.o.).
Stosownie do art. 60 u.o.d.o. postępowanie w sprawie naruszenia przepisów o ochronie
danych osobowych jest prowadzone przez Prezesa UODO. Z kolei art. 7 ust. 1 u.o.d.o.
stanowi, że w sprawach nieuregulowanych w tej ustawie do postępowań administracyj‐
nych przed Prezesem UODO (w tym w postępowaniach w przedmiocie nałożenia admini‐
stracyjnej kary pieniężnej, o których mowa w Rozdziale 11 u.o.d.o.) stosuje się przepisy
k.p.a. Zgodnie z art. 7 ust. 2 u.o.d.o. postępowania te są postępowaniami jednoinstan‐
cyjnymi.
W myśl art. 44 k.p.a., w razie niemożności doręczenia pisma w sposób wskazany w art.
42 i 43 k.p.a., operator pocztowy w rozumieniu ustawy z dnia 23 listopada 2012 r. Prawo
pocztowe przechowuje pismo przez okres 14 dni w swojej placówce pocztowej – w przy‐
padku doręczania pisma przez operatora pocztowego (§ 1). Zawiadomienie o pozosta‐
wieniu pisma wraz z informacją o możliwości jego odbioru w terminie siedmiu dni, licząc
od dnia pozostawienia zawiadomienia w miejscu określonym w § 1, umieszcza się w od‐
dawczej skrzynce pocztowej lub, gdy nie jest to możliwe, na drzwiach mieszkania adre‐
sata, jego biura lub innego pomieszczenia, w którym adresat wykonuje swoje czynności
zawodowe, bądź w widocznym miejscu przy wejściu na posesję adresata (§ 2). W przy‐
padku niepodjęcia przesyłki w tym terminie, pozostawia się powtórne zawiadomienie o
możliwości odbioru przesyłki w terminie nie dłuższym niż czternaście dni od daty pierw‐
szego zawiadomienia (§ 3). Doręczenie uważa się za dokonane z upływem 14 dnia od
daty pierwszej próby doręczenia a pismo pozostawia się w aktach sprawy (§ 4).

Ocena prawna
Odnosząc przytoczone powyżej przepisy rozporządzenia 2016/679 do ustalonego w ni‐
niejszej sprawie stanu faktycznego rozważyć należy w pierwszej kolejności czy Przedsię‐
biorca jest adresatem obowiązków, o których mowa w art. 58 ust. 1 lit. a) i lit. e) rozpo‐
rządzenia 2016/679, naruszenie których podlega administracyjnej karze pieniężnej na
podstawie art. 83 ust. 5 lit. e) rozporządzenia 2016/679. Oba wskazane wyżej przepisy

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 7 z 15

nakładają obowiązki procesowe – w ramach prowadzonych przez Prezesa UODO postępo‐
wań – na administratorów i na podmioty przetwarzające. W toku postępowania o sygn.
DS.523.7222.2021 ustalono, że Przedsiębiorca, działając w charakterze pracodawcy,
przetwarza lub przetwarzał dane osobowe Skarżącej pozyskane w związku z jej zatrud‐
nieniem, w tym (prawdopodobnie) dane biometryczne, tj. odciski jej palców. Powyższe
nakazuje przyjąć, że w odniesieniu do danych osobowych Skarżącej, Przedsiębiorca wy‐
stępuje w roli administratora zdefiniowanego w art. 4 pkt 7 rozporządzenia 2016/679,
ustalającego zarówno cele, jak i sposoby przetwarzania danych osobowych. W związku z
tym Prezes UODO uprawniony jest – zgodnie z art. 58 ust. 1 lit. a) i lit. e) rozporządzenia
2016/679 – do nakazania mu przedstawienia informacji niezbędnych do rozpatrzenia
skargi Pani B.W., a Przedsiębiorca – na tej samej podstawie prawnej – zobowiązany jest
takich informacji udzielić.
W postępowaniu o sygn. DS.523.7222.2021, w celu uzyskania informacji potrzebnych dla
rozpatrzenia zarzutów podnoszonych przez Skarżącą, Prezes UODO trzykrotnie zwracał
się do Przedsiębiorcy z wezwaniem do złożenia wyjaśnień, formułując w tym kontekście
konkretne, szczegółowe pytania dotyczące sprawy (zob. pkt 2 i 4 decyzji). Pierwsze we‐
zwanie wystosowane do Przedsiębiorcy – pismo z 3 grudnia 2021 r., wysłane na adres
stałego miejsca wykonywania działalności gospodarczej Przedsiębiorcy – odebrane zo‐
stało osobiście przez adresata 9 grudnia 2021 r. Okoliczności związane z datą doręczenia
przesyłki, imieniem i nazwiskiem odbierającego oraz sposobem doręczenia wzmiankowa‐
nego pisma nie budzą wątpliwości wobec treści adnotacji widniejącej na zwrotnym po‐
twierdzeniu odbioru korespondencji, dokonanej przez pracownika operatora pocztowego.
Prezes UODO nie znajduje podstaw by kwestionować jej prawdziwość, a tym samym i
skuteczność samego doręczenia. Stanu tego nie zmienia fakt, że Pan C. U. (jak należy
przypuszczać, dorosły domownik adresata) poinformował następczo organ, iż to właśnie
on przypadkowo odebrał pismo skierowane do Przedsiębiorcy, podczas gdy jego adresat
przebywa poza granicami kraju. Ww. oświadczenie zupełnie sprzeczne jest z treścią in‐
formacji widniejących na zwrotnym potwierdzeniu odbioru przedmiotowej koresponden‐
cji. Jak zaś wynika z ugruntowanego orzecznictwa sądów administracyjnych, charakter
zwrotnego potwierdzenia odbioru przesyłki uzasadnia przyjęcie, że dokument ten
korzysta z domniemania prawdziwości[4]. Domniemanie to może wprawdzie zostać oba‐
lone przeciwdowodem. Ciężar obalenia domniemania prawdziwości pocztowego dowodu
doręczenia pisma spoczywa jednak na zainteresowanym. Tymczasem w niniejszej spra‐
wie ani Pan C. U., ani tym bardziej Przedsiębiorca nie przedstawili żadnych dowodów (w
postaci np.: informacji o sposobie rozpatrzenia reklamacji zgłoszonej w związku ze spo‐
sobem dostarczenia przesyłki lub oświadczenia o adresie do doręczeń Przedsiębiorcy
poza granicami Rzeczpospolitej Polskiej), które przemawiałyby za uznaniem, iż pismo
Prezesa UODO z 3 grudnia 2021 r. zostało odebrane przez inną – aniżeli sam Przedsię‐
biorca – osobę. Dowodem takim nie jest z pewnością sama deklaracja Pana C. U. Powyż‐
sze przemawia za uznaniem, że Przedsiębiorca dysponował wiedzą o toczącym się po‐
stępowaniu oraz o kierowanych do niego żądaniach organu. Mimo to Przedsiębiorca nie
udzielił jednak informacji, o które zwrócił się do niego Prezes UODO.

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 8 z 15

Kolejne pisma organu ochrony danych osobowych (korespondencja z 5 kwietnia 2024 r.
oraz z 7 maja 2024 r.) nie zostały odebrane przez Przedsiębiorcę, przy tym jednak – wo‐
bec spełnienia wymogów określonych w art. 44 k.p.a. – organ uznał je za prawidłowo do‐
ręczone ww. I tym razem Przedsiębiorca nie przedstawił żadnych informacji, które
przyczyniłyby się do ustalenia stanu faktycznego sprawy o sygn. DS.523.7222.2021. Sta‐
nu tego nie zmieniło wszczęcie przez Prezesa UODO niniejszego postępowania w przed‐
miocie nałożenia na Przedsiębiorcę administracyjnej kary pieniężnej (o sygn. DKE.
561.1.2025). Pismo z 13 stycznia 2025 r. skierowane do Przedsiębiorcy w ramach tego
postępowania (zob. pkt 8 decyzji), pomimo dwukrotnej, prawidłowej awizacji nie zostało
podjęte w terminie, przy czym należy uznać je za doręczone Przedsiębiorcy w trybie do‐
ręczenia zastępczego, o którym mowa w art. 44 k.p.a. Powyższe przemawia za uzna‐
niem, że Przedsiębiorca miał obiektywnie zachowaną możliwość zapoznania się z treścią
pism wystosowanych do niego przez organ nadzorczy, a okoliczność braku ich odbioru –
skutkująca brakiem złożenia wyjaśnień, o które organ zwracał się do Przedsiębiorcy kil‐
kakrotnie – obciąża wyłącznie jego samego. W ocenie Prezesa UODO, bierna postawa
Przedsiębiorcy świadczy o jego lekceważącym stosunku zarówno wobec organu, jak i
prowadzonego postępowania.
Argumentację tę wzmacnia dodatkowo okoliczność, że Przedsiębiorca aktywnie prowadzi
działalność gospodarczą. Jak wynika bowiem z informacji opublikowanych w CEIDG,
Przedsiębiorca uzyskał zezwolenie na sprzedaż detaliczną napojów alkoholowych prze‐
znaczonych do spożycia w miejscu sprzedaży, obowiązujące w okresie (…). Informację tę
upublicznił w rejestrze Urząd Miasta P. Skoro zatem Przedsiębiorca ubiegał się o wzmian‐
kowane zezwolenie – co wiązało się z koniecznością złożenia stosownego wniosku oraz
uiszczenia opłaty[5] – zupełnie niezrozumiałe pozostają powody, dla których Przedsię‐
biorca nie wykazał żadnej aktywności w postępowaniu prowadzonym przed Prezesem
UODO. Na Przedsiębiorcy spoczywa powinność wykonywania wszelkich obowiązków na‐
kazanych przepisami prawa, w tym wynikających z przepisów o ochronie danych osobo‐
wych – mających wobec niego zastosowanie z tytułu roli, jaką pełni on w odniesieniu do
przetwarzanych danych osobowych swoich pracowników, tj. roli administratora tych da‐
nych. Tym samym Przedsiębiorca zobowiązany był (i nadal jest), stosownie do brzmienia
art. 58 ust. 1 lit. a) i lit. e) rozporządzenia 2016/679, udzielić odpowiedzi na wezwanie
Prezesa UODO. Charakter omawianej czynności nie wymagał jego osobistego działania,
co uzasadnia przekonanie, że Przedsiębiorca – w sytuacji, gdy istniały jakiekolwiek obiek‐
tywne przeszkody uniemożliwiające mu dokonanie czynności, do podjęcia których został
wezwany (np. pobyt poza granicami kraju) – mógł i powinien był w tym celu ustanowić
pełnomocnika. Przedsiębiorca nie skorzystał jednak z takiej możliwości.
Biernej postawy Przedsiębiorcy nie zmieniły również próby nawiązania z nim kontaktu te‐
lefonicznego, w tym rozmowa przeprowadzona przez pracownika UODO z Panią D. T., tj.
osobą bezpośrednio współpracującą z Przedsiębiorcą. Mimo wyczerpania wszelkich środ‐
ków, służących pozyskaniu informacji niezbędnych do wszechstronnego wyjaśnienia
sprawy zainicjowanej skargą Pani B. W. – które to informacje bez wątpienia pozostają w

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 9 z 15

dyspozycji Przedsiębiorcy – ten do chwili wydania niniejszej decyzji administracyjnej nie
podjął współpracy z organem ochrony danych osobowych.
Brak złożenia wyjaśnień, których Prezes UODO żądał od Przedsiębiorcy jest przeszkodą w
obiektywnym, wnikliwym i wszechstronnym rozpatrzeniu sprawy o sygn. DS.
523.7222.2021. W związku z powyższym należy uznać, że zaistniały przesłanki uzasad‐
niające nałożenie na Przedsiębiorcę – na mocy art. 83 ust. 5 lit. e) rozporządzenia
2016/679 – administracyjnej kary pieniężnej w związku z naruszeniem przepisu art. 58
ust. 1 lit. a) i lit. e) rozporządzenia 2016/679, polegającym na niedostarczeniu informacji
oraz niezapewnieniu dostępu do wszelkich danych osobowych i informacji niezbędnych
Prezesowi UODO do realizacji jego zadań w postępowaniu o sygn. DS.523.7222.2021.
Skutkiem braku dostępu do informacji, których Prezes UODO żądał od Przedsiębiorcy,
było także nieuzasadnione przedłużenie czasu trwania postępowania zainicjowanego
skargą, co stało z kolei w sprzeczności z podstawowymi zasadami rządzącymi postępo‐
waniem administracyjnym – określonymi w art. 12 ust. 1 k.p.a. zasadami wnikliwości i
szybkości postępowania.

Przesłanki i zasady wymiaru administracyjnej kary pie‐
niężnej
Stosownie do treści art. 83 ust. 2 rozporządzenia 2016/679, administracyjne kary pie‐
niężne nakłada się zależnie od okoliczności każdego indywidualnego przypadku. Decydu‐
jąc o nałożeniu na Przedsiębiorcę administracyjnej kary pieniężnej Prezes UODO – zgod‐
nie z art. 83 ust. 2 lit. a)-k) rozporządzenia 2016/679 – wziął pod uwagę następujące
okoliczności sprawy, stanowiące o konieczności zastosowania w niniejszej sprawie tego
rodzaju sankcji oraz wpływające obciążająco na wymiar nałożonej administracyjnej kary
pieniężnej.
Charakter, wagę i czas trwania naruszenia (art. 83 ust. 2 lit. a) rozporządzenia
2016/679). Naruszenie podlegające administracyjnej karze pieniężnej w niniejszej spra‐
wie godzi w system mający na celu ochronę jednego z podstawowych praw osoby fizycz‐
nej, którym jest prawo do ochrony jej danych osobowych, czy też szerzej – do ochrony jej
prywatności. Istotnym elementem tego systemu, którego ramy określone zostały przepi‐
sami rozporządzenia 2016/679, są organy nadzorcze, na które nałożone zostały zadania
związane z ochroną i egzekwowaniem praw osób fizycznych w tym zakresie. W celu
umożliwienia realizacji tych zadań organy nadzorcze wyposażone zostały w szereg
uprawnień kontrolnych, uprawnień umożliwiających prowadzenie postępowań admini‐
stracyjnych oraz uprawnień naprawczych. Natomiast na administratorów i podmioty
przetwarzające nałożone zostały, skorelowane z uprawnieniami organów nadzorczych,
określone obowiązki, w tym obowiązek zapewnienia tym organom dostępu do danych
osobowych i informacji niezbędnych do realizacji ich zadań. Wagę naruszenia tych obo‐

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 10 z 15

wiązków podkreślił sam prawodawca unijny, przewidując za ich naruszenie karę wyższą z
dwóch określonych przepisami rozporządzenia 2016/679, tj. karę do 20 000 000 EUR, a
w przypadku przedsiębiorstwa – w wysokości do 4% jego całkowitego rocznego świato‐
wego obrotu z poprzedniego roku obrotowego. Postępowanie Przedsiębiorcy w niniejszej
sprawie, polegające na uniemożliwieniu dostępu do żądanych przez Prezesa UODO infor‐
macji i danych osobowych należy uznać za godzące w cały system ochrony danych oso‐
bowych, a w związku z tym mające dużą wagę i naganny charakter. Wagę naruszenia
zwiększa dodatkowo okoliczność, że dokonane przez Przedsiębiorcę naruszenie nie było
zdarzeniem jednorazowym i incydentalnym. Stwierdzone zaniechanie Przedsiębiorcy
było ciągłe i długotrwałe, trwało bowiem od upływu 7-dniowego terminu na złożenie wy‐
jaśnień, wyznaczonego w pierwszym wezwaniu skierowanym do Przedsiębiorcy w
postępowaniu o sygn. DS.523.7222.2021, to jest od 17 grudnia 2021 r., do dnia wydania
decyzji administracyjnej kończącej niniejsze postępowanie – a zatem ponad 3 lata.
Umyślny charakter naruszenia (art. 83 ust. 2 lit. b) rozporządzenia 2016/679). W ocenie
Prezesa UODO po stronie Przedsiębiorcy zaistniał świadomy i celowy brak woli współpra‐
cy w zapewnieniu organowi nadzorczemu dostępu do wszelkich informacji niezbędnych
do rozstrzygnięcia sprawy, o które Prezes UODO zwracał się do niego kilkukrotnie – o
czym świadczy fakt osobistego odbioru pierwszego z pism skierowanych do niego w
ramach postępowania o sygn. DS.523.7222.2021. Przedsiębiorca miał świadomość to‐
czącego się przed Prezesem UODO postępowania, z uwagi na co nieudzielenie odpowie‐
dzi na kierowaną do niego korespondencję (jak również brak odbioru kolejnych pism or‐
ganu nadzorczego) Prezes UODO odbiera jako celowe działanie mające na celu utrudnie‐
nie mu lub nawet uniemożliwienie dokonania oceny zasadności skargi wniesionej przez
Skarżącą. Okoliczność ta winna być oceniana negatywnie i uznana za obciążającą w kon‐
tekście ustalenia zarówno zasadności wymierzenia, jak i wysokości orzeczonej kary pie‐
niężnej.
Stopień współpracy z organem nadzorczym w celu usunięcia naruszenia oraz złagodze‐
nia jego ewentualnych negatywnych skutków (art. 83 ust. 2 lit. f) rozporządzenia
2016/679). W toku niniejszego postępowania w przedmiocie nałożenia na Przedsiębiorcę
administracyjnej kary pieniężnej, a także w toku postępowania o sygn. DS.
523.7222.2021, Przedsiębiorca nie podjął w żadnym stopniu współpracy z Prezesem
UODO. W szczególności Przedsiębiorca nie przedstawił informacji żądanych przez Preze‐
sa UODO, co mogłoby być potraktowane jako działanie mające na celu usunięcie stwier‐
dzonego w niniejszej sprawie naruszenia lub złagodzenie jego skutków. Taki brak współ‐
pracy z Prezesem UODO skutkował utrudnieniem i nieuzasadnionym przedłużeniem pro‐
wadzonego przez Prezesa UODO postępowania skargowego. Trwanie Przedsiębiorcy w
stanie naruszenia (brak woli przywrócenia stanu zgodnego z prawem polegającego na
wywiązywaniu się z ciążących na nim obowiązków procesowych w postępowaniu przed
Prezesem UODO) wpływa – w ocenie Prezesa UODO – obciążająco na ocenę
stwierdzonego naruszenia.

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 11 z 15

W ocenie Prezesa UODO żadna z okoliczności, o których mowa w art. 83 ust. 2 rozporzą‐
dzenia 2016/679, nie przemawia za złagodzeniem ustalonego – z uwzględnieniem wyżej
wskazanych okoliczności obciążających – wymiaru kary orzeczonej niniejszą decyzją ad‐
ministracyjną.
Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne, to znaczy niemające ani obciąża‐
jącego ani łagodzącego wpływu na wymiar orzeczonej administracyjnej kary pieniężnej:
a) Wszelkie stosowne wcześniejsze naruszenia ze strony administratora (art. 83 ust. 2
lit. e) rozporządzenia 2016/679).
Prezes UODO nie stwierdził, aby Przedsiębiorca dokonał wcześniej jakichkolwiek
naruszeń przepisów o ochronie danych osobowych, w związku z czym brak jest
podstaw do traktowania tej okoliczności jako obciążającej. A ponieważ taki stan
(wywiązywanie się z obowiązków wynikających z przepisów o ochronie danych
osobowych) jest stanem naturalnym w otoczeniu prawnym, w którym Przedsię‐
biorca funkcjonuje, nie może mieć on również wpływu łagodzącego na
dokonaną przez Prezesa UODO ocenę naruszenia.
b) Sposób w jaki organ nadzorczy dowiedział się o naruszeniu (art. 83 ust. 2 lit. h)
rozporządzenia 2016/679).
Informację o stwierdzonym w niniejszej sprawie naruszeniu Prezes UODO uzy‐
skał z urzędu analizując przebieg toczącego się przed nim postępowania o sygn.
DS.523.7222.2021 . Jest to naturalny sposób powzięcia informacji o tego rodza‐
ju naruszeniu, wynikający z kompetencji Prezesa UODO do oceny przebiegu
tego postępowania i oceny, jakie informacje są mu niezbędne do rozstrzygnię‐
cia prowadzonej sprawy. Brak jest więc podstaw do negatywnej oceny faktu, że
informacja o naruszeniu nie pochodzi od Przedsiębiorcy; fakt ten nie może być
jednak też uwzględniony na korzyść Przedsiębiorcy skoro nie brał on żadnego
udziału w uzyskaniu przez Prezesa UODO informacji o naruszeniu.
c) Przestrzeganie wcześniej zastosowanych w tej samej sprawie środków, o których
mowa w art. 58 ust. 2 rozporządzenia 2016/679 (art. 83 ust. 2 lit. i) rozporządzenia
2016/679).
Przed wydaniem niniejszej decyzji Prezes UODO nie stosował wobec Przedsię‐
biorcy w rozpatrywanej sprawie żadnych środków wymienionych w art. 58 ust. 2
rozporządzenia 2016/679, w związku z czym Przedsiębiorca nie miał obowiązku
podejmowania żadnych działań związanych z ich stosowaniem, a które to dzia‐
łania, poddane ocenie Prezesa UODO, mogłyby mieć obciążający lub łagodzący
wpływ na ocenę stwierdzonego naruszenia.
d) Stosowanie zatwierdzonych kodeksów postępowania lub zatwierdzonych mechani‐
zmów certyfikacji (art. 83 ust. 2 lit. j) rozporządzenia 2016/679).
Przedsiębiorca nie stosuje instrumentów, o których mowa w art. 40 i art. 42 roz‐
porządzenia 2016/679. Ich przyjęcie, wdrożenie i stosowanie nie jest jednak –
jak stanowią przepisy rozporządzenia 2016/679 – obowiązkowe dla administra‐

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

e)

f)

Strona 12 z 15

torów, w związku z czym okoliczność ich niestosowania nie może być w niniej‐
szej sprawie poczytana na niekorzyść Przedsiębiorcy. Na korzyść Przedsiębiorcy
natomiast mogłaby być uwzględniona okoliczność przyjęcia i stosowania tego
rodzaju instrumentów jako środków gwarantujących wyższy niż standardowy
poziom ochrony przetwarzanych danych osobowych.
Osiągnięte bezpośrednio lub pośrednio w związku z naruszeniem korzyści finansowe
lub uniknięte straty (art. 83 ust. 2 lit. k) rozporządzenia 2016/679).
Prezes UODO nie stwierdził, żeby Przedsiębiorca, w związku z nieudzieleniem
żądanych przez niego informacji, odniósł jakiekolwiek korzyści finansowe lub
uniknął tego rodzaju strat. Brak jest więc podstaw do traktowania tej okoliczno‐
ści jako obciążającej Przedsiębiorcę. Stwierdzenie zaistnienia wymiernych korzy‐
ści finansowych wynikających z naruszenia przepisów rozporządzenia 2016/679
należałoby ocenić zdecydowanie negatywnie. Natomiast nieosiągnięcie przez
Przedsiębiorcę takich korzyści, jako stan naturalny, niezależny od jego woli i
jego działania, jest okolicznością, która z istoty rzeczy nie może być dla niego
łagodzącą. Potwierdza to samo sformułowanie przepisu art. 83 ust. 2 lit. k) roz‐
porządzenia 2016/679, który nakazuje organowi nadzorczemu zwrócić należytą
uwagę na korzyści „osiągnięte” – zaistniałe po stronie podmiotu dokonującego
naruszenia.
Inne obciążające lub łagodzące czynniki (art. 83 ust. 2 lit. k) rozporządzenia
2016/679).
Prezes UODO, wszechstronnie rozpatrując sprawę, nie odnotował innych niż opi‐
sane powyżej okoliczności mogących mieć wpływ na ocenę naruszenia i na
wysokość orzeczonej administracyjnej kary pieniężnej.

Pozostałe okoliczności wymienione w art. 83 ust. 2 rozporządzenia 2016/679 nie mogły
być wzięte pod uwagę przez Prezesa UODO ze względu na charakter naruszenia (doty‐
czącego relacji administratora z organem nadzorczym, a nie z osobami, których dane
dotyczą). Są to:
a) liczba poszkodowanych osób i rozmiar poniesionej przez nie szkody (art. 83 ust. 2
lit. a) rozporządzenia 2016/679) – ze względu na to, że naruszenie (nieudzielenie
przez Przedsiębiorcę Prezesowi UODO dostępu do niezbędnych informacji) nie wiąże
się z naruszeniem danych osobowych żadnej osoby, w konsekwencji nie można
stwierdzić, że w sprawie wystąpiły szkody po stronie osób fizycznych,
b) działania podjęte przez administratora w celu zminimalizowania szkód poniesionych
przez osoby, których dane dotyczą (art. 83 ust. 2 lit. c) rozporządzenia 2016/679) –
ze względu na to, że w sprawie nie można stwierdzić by wystąpiły szkody po stronie
osób fizycznych, brak jest obowiązku i możliwości podjęcia przez Przedsiębiorcę
jakichkolwiek działań mających na celu ich zminimalizowanie,
c) stopień odpowiedzialności administratora z uwzględnieniem środków technicznych i
organizacyjnych wdrożonych przez nich na mocy art. 25 i 32 rozporządzenia
2016/679 (art. 83 ust. 2 lit. d) rozporządzenia 2016/679) – ze względu na to, że na‐
ruszenie w samej swojej istocie nie wiąże się ze środkami technicznymi i organiza‐

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

d)

Strona 13 z 15

cyjnym wdrożonymi przez Przedsiębiorcę w celu zapewnienia ochrony danych
osobowych oraz bezpieczeństwa ich przetwarzania,
kategorie danych osobowych, których dotyczyło naruszenie (art. 83 ust. 2 lit. g) roz‐
porządzenia 2016/679) – ze względu na to, że naruszenie polegające na niedostar‐
czeniu informacji oraz niezapewnieniu dostępu do danych osobowych i informacji
niezbędnych Prezesowi UODO do realizacji jego zadań nie wiąże się z naruszeniem
żadnych danych osobowych.

Stosownie do brzmienia art. 83 ust. 1 rozporządzenia 2016/679 nałożona przez organ
nadzorczy administracyjna kara pieniężna powinna być w każdym indywidualnym przy‐
padku skuteczna, proporcjonalna i odstraszająca. Sankcja jest skuteczna, jeśli pozwala
osiągnąć cel, dla którego ją wprowadzono. Sankcja jest proporcjonalna, jeśli nie przekra‐
cza progu dolegliwości określonego przez uwzględnienie okoliczności konkretnego przy‐
padku. Sankcja jest zaś odstraszająca, jeśli realizuje względy prewencji indywidualnej i
generalnej, innymi słowy, stanowi czytelny sygnał o dezaprobowaniu naruszenia dla
społeczeństwa, a także dla samego adresata sankcji[6]. Tak zdefiniowane zasady wymie‐
rzania administracyjnych kar pieniężnych wymagają odniesienia się do wielkości, możli‐
wości finansowych i pozycji ukaranego podmiotu na rynku, a za miernik tych atrybutów
ukaranego podmiotu, w przypadku gdy jest nim przedsiębiorstwo, rozporządzenie
2016/679 pozwala przyjąć całkowity roczny światowy obrót z poprzedniego roku obroto‐
wego (art. 83 ust. 5 rozporządzenia 2016/679). Uzupełniając tę zasadę, przepis art. 101a
ust. 2 u.o.d.o. stanowi, że w przypadku braku takich danych Prezes UODO ustala podsta‐
wę wymiaru administracyjnej kary pieniężnej w oparciu o szacunki, co do wielkości pod‐
miotu, specyfiki prowadzonej przez niego działalności lub ogólnie dostępne dane finan‐
sowe dotyczące podmiotu. Odniesienie się do potencjału ekonomicznego ukaranego
podmiotu jest konieczne gdyż m.in. kara niewspółmiernie niska w stosunku do
możliwości finansowych sprawcy naruszenia (kara wręcz „niezauważalna” dla tego pod‐
miotu) nie będzie skuteczna i odstraszająca; kara zbyt dolegliwa (kara, której uiszczenie
zagrozi bytowi podmiotu) nie będzie natomiast karą proporcjonalną.
W ocenie Prezesa UODO kara nałożona na Przedsiębiorcę w niniejszym postępowaniu od‐
powiada zasadom wskazanym w art. 83 ust. 1 rozporządzenia 2016/679. Jej dolegliwość
w wymiarze finansowym zdyscyplinuje Przedsiębiorcę do prawidłowej współpracy z Pre‐
zesem UODO w postępowaniach prowadzonych z jego udziałem. W wymiarze dyscypli‐
nującym Przedsiębiorcę kara będzie więc skuteczna (osiągnie swój cel). Kara ta spełni
ponadto funkcję odstraszającą; będzie jasnym sygnałem dla Przedsiębiorcy, zobowiąza‐
nego na mocy przepisów rozporządzenia 2016/679 do współpracy z Prezesem UODO, że
lekceważenie obowiązków związanych ze współpracą z nim (w szczególności utrudnianie
dostępu do danych osobowych i informacji niezbędnych do realizacji jego zadań) stanowi
naruszenie o dużej wadze i jako takie podlegać będzie sankcjom finansowym. Nałożona
niniejszą decyzją kara jest też – w ocenie Prezesa UODO – proporcjonalna do wagi stwier‐
dzonego naruszenia oraz do możliwości jej poniesienia przez Przedsiębiorcę bez dużego
uszczerbku dla prowadzonej przez niego działalności. Wobec nieprzedstawienia przez
Przedsiębiorcę żądanych przez Prezesa UODO danych finansowych za rok 2023 i/lub

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 14 z 15

2024, a także wobec braku możliwości ich pozyskania z ogólnie dostępnych źródeł, doko‐
nując szacunkowego ustalenia wysokości administracyjnej kary pieniężnej w niniejszej
sprawie, Prezes UODO wziął pod uwagę, w oparciu o art. 101a ust. 2 u.o.d.o., specyfikę,
zakres i skalę prowadzonej przez Przedsiębiorcę działalności. Przedsiębiorca figuruje w
Centralnej Ewidencji i Informacji o Działalności Gospodarczej jako podmiot aktywnie pro‐
wadzący działalność gospodarczą o charakterze restauracyjnym (przedmiot przeważają‐
cej działalności Przedsiębiorcy jest zaklasyfikowany jako nr PKD 56.11.Z). Stałym miej‐
scem wykonywania działalności Przedsiębiorcy, będącym jednocześnie adresem do dorę‐
czeń, jest: ul. (…). Natomiast dodatkowym miejscem wykonywania działalności gospo‐
darczej – będącym jednocześnie adresem, pod którym mieści się restauracja (…), współ‐
prowadzona przez Przedsiębiorcę z Panią D. T. – jest: ul. (…) T. Z informacji dostępnych w
sieci Internet wynika, że restauracja czynna jest 7 dni w tygodniu, a poza obsługą
klientów indywidualnych organizuje także liczne przyjęcia okolicznościowe[7], co wskazu‐
je na stałość osiąganych przez Przedsiębiorcę przychodów. Przedsiębiorca figuruje w
Wykazie podmiotów zarejestrowanych jako podatnicy VAT ze statusem „czynny podat‐
nik”. Wszystkie te informacje przemawiają za uznaniem działalności gospodarczej
Przedsiębiorcy za rentowną i dobrze prosperującą.
W związku z tym, że ukaraniu w niniejszej sprawie podlega podmiot prowadzący działal‐
ność na niewielką skalę – co wynika z jej wyłącznie lokalnego charakteru – nałożona na
niego niniejszą decyzją administracyjną kara pieniężna w stosunkowo niewielkiej wyso‐
kości (stanowiącej 0,02 % maksymalnej wysokości kary, którą zgodnie z art. 83 ust. 5 lit.
e) in fine rozporządzenia 2016/679 Prezes UODO mógł orzec za stwierdzone w niniejszej
sprawie naruszenie) będzie dla Przedsiębiorcy karą dolegliwą i przez to skuteczną, ale
również możliwą do jej poniesienia bez zagrożenia materialnych podstaw jego bytu i
prowadzonej przez niego działalności.
Aby zapewnić spójne podejście do nakładania administracyjnych kar pieniężnych,
Europejska Rada Ochrony Danych przyjęła Wytyczne 04/2022 w sprawie obliczania ad‐
ministracyjnych kar pieniężnych na podstawie RODO[8] (dalej: „Wytyczne 04/2022”).
Punktem wyjścia do obliczeń jest rozważenie trzech elementów: kategoryzacji naruszeń
ze względu na ich charakter zgodnie z art. 83 ust. 4-6 rozporządzenia 2016/679, powagi
naruszenia oraz obrotu przedsiębiorstwa stanowiącego jeden z istotnych elementów,
które należy wziąć pod uwagę w celu wyliczenia wysokości kary pieniężnej. Brak infor‐
macji o wysokości przychodów osiągniętych przez Przedsiębiorcę ograniczył możliwość
zastosowania metodyki obliczenia kary pieniężnej za pomocą wartości procentowych
określonych w Wytycznych 04/2022. Prezes UODO ustalając wysokość administracyjnej
kary pieniężnej w niniejszej sprawie wziął zatem pod uwagę ogólne zasady wymiaru kary
pieniężnej opisane wyżej (zob. pkt 31-33 decyzji).
Mając na uwadze przepis art. 103 u.o.d.o. Prezes UODO za naruszenia opisane w senten‐
cji niniejszej decyzji administracyjnej, nałożył na Przedsiębiorcę – stosując średni kurs
euro z dnia 28 stycznia 2025 r., zgodnie z którym 1 EUR = 4,2092 PLN – administracyjną
karę pieniężną w kwocie 18 941 PLN (słownie: osiemnaście tysięcy dziewięćset czter‐

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

Decyzja DKE.561.1.2025

Strona 15 z 15

dzieści jeden złotych), co stanowi równowartość 4 500 EUR (słownie: cztery tysiące
pięćset euro).
Mając powyższe na uwadze Prezes UODO orzekł jak w sentencji niniejszej decyzji.

[1] Dz. U. z 2024 r., poz. 572.
[2] Dz. U. z 2019 r. poz. 1781.
[3] Dz. Urz. UE L 119, str. 1, Dz. Urz. UE L 127 z 2018 r., str. 2, Dz. Urz. UE L 74 z 2021
r., str. 35.
[4] Zob. wyrok NSA z dnia 6 października 2010 r., I OSK 1493/10, LEX nr 784355.
[5] Zob. serwis informacyjno-usługowy dla przedsiębiorcy: https://www.biznes.gov.pl/
pl/portal/ou280 [dostęp: 04..06.2025 r.].
[6] Por. P. Litwiński (red.), Rozporządzenie Parlamentu Europejskiego i Rady (UE)
2016/679 z dnia 27 kwietnia 2016 r. […]; Komentarz do art. 83 [w:] P. Litwiński (red.)
Ogólne rozporządzenie o ochronie danych osobowych. Ustawa o ochronie danych
osobowych. Wybrane przepisy sektorowe. Komentarz
[7] Zob. strona internetowa restauracji (…)
[8] Wytyczne 04/2022 w sprawie obliczania administracyjnych kar pieniężnych na pod‐
stawie RODO. Wersja 2.1. Przyjęte 24 maja 2023 r., dostępne w Internecie: https://
edpb.europa.eu/system/files/2024-01/
edpb_guidelines_042022_calculationofadministrativefines_pl_0.pdf [dostęp:
04.06.2025 r.].

https://uodo.neurodoc.pl/document/urn:ndoc:gov:pl:uodo:2025:dke_561_1/content

2025-09-03 13:17

