Warszawa, 4 lipca 2025
NIEPRAWOMOCNA

Decyzja
DKN.5131.17.2022

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572) w związku z art. 7, art. 60, art. 101 i art.
103 ustawy z dnia 10 maja 2018 r. o ochronie danych osobowych (Dz. U. z 2019 r. poz.
1781), art. 57 ust. 1 lit. a) i h) oraz art. 58 ust. 2 lit. i), a także art. 83 ust. 1 – 3, art. 83
ust. 4 lit. a) w związku z art. 24 ust. 1, art. 25 ust. 1 i art. 32 ust. 1 i 2 oraz art. 83 ust. 5
lit. a) w związku z art. 5 ust. 1 lit. f) i art. 5 ust. 2 rozporządzenia Parlamentu Europej‐
skiego i Rady UE 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu ta‐
kich danych oraz uchylenia dyrektywy 95/46/WE (ogólne rozporządzenia o ochronie
danych) (Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str. 2 oraz
Dz. Urz. UE L 74 z 4.03.2021, str. 35), zwanego dalej „rozporządzeniem 2016/679”,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez Niepubliczny Zakład Opieki
Zdrowotnej (…) H. Sp. z o.o. z siedzibą w R. przy ul. (…), Prezes Urzędu Ochrony Danych
Osobowych,
stwierdzając naruszenie przez Niepubliczny Zakład Opieki Zdrowotnej (…) H. Sp. z o.o. z
siedzibą w R. przy ul. (…) przepisów art. 24 ust. 1, art. 25 ust. 1 oraz art. 32 ust. 1 i 2
rozporządzenia 2016/679, polegające na:
1) nieprzeprowadzeniu analizy ryzyka dla operacji przetwarzania danych osobowych
pacjentów związanych z udzielaniem świadczeń zdrowotnych w formie „wizyt domo‐
wych”, która uwzględnia:
a) stan wiedzy technicznej, koszt wdrożenia, charakter, zakres, kontekst, cele
przetwarzania oraz ryzyko naruszenia praw lub wolności pacjentów o różnym
prawdopodobieństwie wystąpienia i wadze zagrożenia w postaci kradzieży
dokumentacji medycznej w formie papierowej;

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 2 z 31

b)

2)

ryzyko wiążące się z przetwarzaniem danych osobowych pacjentów zawartych
w dokumentacji medycznej podczas realizacji wizyt domowych, w szczególności
wynikające z przypadkowego lub niezgodnego z prawem zniszczenia, utraty,
modyfikacji, nieuprawnionego ujawnienia lub nieuprawnionego dostępu do da‐
nych osobowych przesyłanych, przechowywanych lub w inny sposób przetwa‐
rzanych;
niewdrożeniu odpowiednich środków technicznych i organizacyjnych, zapewniają‐
cych bezpieczeństwo przetwarzania danych osobowych pacjentów zawartych w do‐
kumentacji medycznej podczas realizacji wizyt domowych, co skutkowało narusze‐
niem art. 5 ust. 1 lit. f) (zasady integralności i poufności) oraz art. 5 ust. 2
rozporządzenia 2016/679 (zasady rozliczalności),

nakłada na Niepubliczny Zakład Opieki Zdrowotnej (…) H. Sp. z o.o. z siedzibą w R. przy
ul. (…) za naruszenie art. 5 ust. 1 lit. f), art. 5 ust. 2, art. 25 ust. oraz art. 32 ust. 1 i 2
rozporządzenia 2016/679 administracyjną karę pieniężną w wysokości 32 832 zł (słow‐
nie: trzydziestu dwóch tysięcy ośmiuset trzydziestu dwóch złotych).

Uzasadnienie
Niepubliczny Zakład Opieki Zdrowotnej (…) H. Sp. z o.o. z siedzibą w R., zwany dalej rów‐
nież „Administratorem”, 6 sierpnia 2021 r. dokonał zgłoszenia Prezesowi Urzędu Ochrony
Danych Osobowych, zwanemu dalej także „Prezesem UODO”, naruszenia ochrony da‐
nych osobowych. Zgłoszenie zostało zarejestrowane przez Prezesa UODO pod sygn. (…).
Przedmiotowe zgłoszenie naruszenia ochrony danych osobowych stało się dla Prezesa
UODO impulsem do dokonania oceny realizacji przez Administratora spoczywających na
nim obowiązków wynikających z przepisów rozporządzenia 2016/679 dotyczących wła‐
ściwego zabezpieczenia danych oraz organizacji systemu ochrony danych osobowych.
Wobec powyższego, pismami z 16 grudnia 2021 r. oraz 11 stycznia 2022 r. Prezes UODO
zwrócił się do Administratora o udzielenie dodatkowych wyjaśnień oraz przedstawienie
dowodów na ich potwierdzenie. Administrator udzielił wyjaśnień pismami z 3 i 19 stycz‐
nia 2022 r. W związku ze złożonymi wyjaśnieniami, 30 marca 2022 r. Prezes UODO wsz‐
czął postępowanie administracyjne w zakresie możliwości naruszenia przez Niepubliczny
Zakład Opieki Zdrowotnej (…) H. Spółka Jawna (na dzień wydania decyzji Niepubliczny
Zakład Opieki Zdrowotnej (…) H. Sp. z o.o.), jako administratora danych, obowiązków
wynikających z art. 5 ust. 1 lit. f), art. 5 ust. 2, art. 24 ust. 1, art. 25 ust. 1 oraz art. 32
ust. 1 i 2 rozporządzenia 2016/679 (sygn. pisma DKN.5131.17.2022). W odpowiedzi Ad‐
ministrator pismem z 4 maja 2022 r. udzielił dodatkowych wyjaśnień oraz przedstawił
dowody na ich potwierdzenie. Ponadto, Prezes UODO pismami z 5 stycznia 2023 r., 22
października 2024 r., 13 lutego 2025 r. oraz 14 kwietnia 2025 r. wezwał Administratora
do złożenia dodatkowych wyjaśnień i dowodów na ich potwierdzenie. Administrator pi‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 3 z 31

smami z 18 stycznia 2023 r., 5 listopada 2024 r., 24 lutego 2025 r., 23 kwietnia 2025 r.
oraz 13 maja 2025 r. udzielił takich wyjaśnień. Na podstawie ww. pism oraz załączonych
do nich dowodów Prezes UODO ustalił stan faktyczny przedmiotowej sprawy.

I. Stan faktyczny
Administrator jako niepubliczny zakład opieki zdrowotnej udzielał świadczeń zdrowot‐
nych swoim pacjentom. Przy realizacji tych świadczeń w ramach wizyt domowych wyko‐
rzystywał prywatne auta swoich pracowników. Osoby posiadające takie auta podpisywa‐
ły z Administratorem umowy w sprawie używania prywatnego samochodu do celów służ‐
bowych. Administrator w okresie od 25 maja 2018 r. do 18 lutego 2022 r. udzielał
świadczeń zdrowotnych w formie „wizyt domowych” dla około (…) pacjentów.
Powołany u Administratora (…) 13 lipca 2017 r. przeprowadził sprawdzenie (kopia spra‐
wozdania z tego sprawdzenia stanowi załącznik do pisma Administratora z 19 stycznia
2021 r.). W przedmiotowym dokumencie zostały opisane stwierdzone nieprawidłowości
w ramach „Wizyt domowych” – „W przypadku wizyty domowej lekarz zabiera ze sobą
kartotekę pacjenta (adnotacja w systemie (…)). Najczęściej odnosi ją z powrotem do
przychodni tego samego dnia. W toku audytu uzyskano informację, że jeden z lekarzy
regularnie zabiera kartoteki po pracy do domu.” Powyższa okoliczność została opatrzona
następującymi uwagami: „Ewentualne sytuacje, w których w związku z odbywaniem wi‐
zyt domowych dokumentacja nie jest po wizycie domowej zwracana bezpośrednio do
placówki medycznej, powinny być ograniczone do minimum i stanowić wyjątek od regu‐
ły. W trakcie przewożenia dokumentacji medycznej powinna ona być przechowywana w
taki sposób, aby zminimalizować ryzyko jej utracenia, np. w wyniku kradzieży. Dokumen‐
tacja nie powinna być przewożona luzem. Transport środkami transportu publicznego
jest bardziej ryzykowny niż transport samochodowy z uwagi niebezpieczeństwo kradzie‐
ży lub zagubienia, dlatego też ta pierwsza forma transportu powinna zostać ograniczona
do minimum. Dokumentacja powinna przez cały czas znajdować się pod opieką osoby
przewożącej, tj. nie powinna być pozostawiana w samochodzie. 2) Powyższe uwagi znaj‐
dują zastosowanie także wobec lekarza, który zabiera po pracy dokumentację do domu.
Osoba ta musi być świadoma konsekwencji, jakie może przynieść jej postępowanie.”
15 maja 2018 r. zostało przeprowadzone kolejne sprawdzenie (kopia sprawozdania z
tego sprawdzenia stanowi załącznik do pisma Administratora z 19 stycznia 2021 r.). Jak
wynika z przedstawionego dokumentu, w ramach weryfikacji „Wizyt domowych” wskaza‐
no, że „Rekomendacje przedstawione w raporcie przygotowanym na podstawie audytu
przeprowadzonego w dniu 13.07.2017 r. pozostają aktualne. 2. Dokumentacja medycz‐
na, po zakończeniu wizyty domowej, powinna być niezwłocznie przekazywana przez le‐
karza do Przychodni. Sytuacje, w których dokumentacja nie jest po wizycie domowej

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 4 z 31

zwracana bezpośrednio do placówki powinny być ograniczone do minimum i stanowić
wyjątek od reguły.”
Od 15 marca 2021 r. u Administratora obowiązywała „Polityka bezpieczeństwa”, której
rozdział zatytułowany „(…)” stanowiący załącznik nr (…) do „Polityki bezpieczeństwa”,
został przesłany pismem Administratora z 19 stycznia 2022 r. Zgodnie z pkt (…) „(…)”,
ust. (…): „Papierowe dokumenty zawierające dane osobowe są przechowywane: 1) w za‐
pewnionych przez ADO szafkach, szafach lub szufladach na klucz, 2) na innych,
uzgodnionych z ADO i IOD zasadach.” Natomiast zgodnie z ust. (…) – „Papierowe doku‐
menty zawierające dane osobowe nie mogą być przechowywane na stałe lub tymczaso‐
wo w miejscach, gdzie mogą uzyskać do nich dostęp osoby nieupoważnione (np. przy
przezroczystym oknie na parterze lub w niezamykanym regale na publicznie dostępnym
korytarzu).”
18 maja 2021 r. Administrator opracował obowiązujący pracowników dokument pod tytu‐
łem „Zasady ochrony danych osobowych”, przesłany wraz z pismem Administratora z 19
stycznia 2022 r. Zgodnie z pkt (…) powyższego dokumentu, „Zabrania się pozostawiania
dokumentacji w ogólnodostępnych miejscach bez nadzoru (np. korytarze, pomieszczenia
niezamykane na klucz).”
Prezes UODO zwrócił się do Administratora z pytaniem „Czy obowiązujące u administra‐
tora procedury dopuszczały przewożenie dokumentacji zawierającej dane osobowe pry‐
watnym autem pracownika, a jeżeli tak, to czy określały one sposób postępowania z tą
dokumentacją, w tym sposób jej zabezpieczenia.” W odpowiedzi pismem z 19 stycznia
2022 r. Administrator powołał się na w/w pkt (…) ust. (…) „Polityki bezpieczeństwa” oraz
pkt (…) „Zasady ochrony danych osobowych” (wskazane w pkt 6 i 7 ustaleń stanu fak‐
tycznego). Z powyższych procedur nie wynika, aby dopuszczały, czy też w sposób szcze‐
gólny odnosiły się do okoliczności przewożenia dokumentacji zawierającej dane osobowe
prywatnym autem pracownika, a tym bardziej, do sposobów postępowania z tą doku‐
mentacja, w tym jej zabezpieczenia w ramach przewożenia jej prywatnym autem. Po‐
nadto, Administrator udzielając odpowiedzi na pytanie nie był w stanie wykazać, że
uzgodnił zasady przechowywania dokumentacji w ramach przewożenia ich autem,
stosowanie do ww. pkt (…) ust. (…) Polityki bezpieczeństwa.
Ze zgromadzonego materiału dowodowego nie wynika także, aby Administrator prywat‐
ne auta pracowników zidentyfikował jako obszar przetwarzania danych osobowych, do
których odnoszą się postanowienia procedur dotyczących zabezpieczania danych osobo‐
wych. Wreszcie Administrator po wystąpieniu naruszenia ochrony danych osobowych,
pismem z 19 stycznia 2022 r., poinformował, że podjął „decyzję o aktualizacji załącznika
nr (…) do polityki bezpieczeństwa Administratora (zasady zabezpieczeń fizycznych) po‐
przez konkretne wskazanie zasad bezpieczeństwa, obowiązujących w razie konieczności
transportu dokumentacji medycznej poza siedzibą placówki medycznej (w szczególności
w trakcie wizyt środowiskowych)”, przy czym z materiału dowodowego wynika, że za‐
łącznik ten został oznaczony numer (…), a po aktualizacji nadano mu numer (…).

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 5 z 31

Mając na uwadze powyższe Prezes UODO ustalił, że obowiązujące u Administratora pro‐
cedury nie odnosiły się do przewożenia dokumentacji zawierającej dane osobowe pry‐
watnym autem pracownika, w tym nie określały sposobu postępowania z tą dokumenta‐
cją oraz sposobów jej zabezpieczenia. Ponadto, w oparciu o powyższe oraz okoliczności
opisane w pkt 11 i 12, Prezes UODO ustalił, że przed wystąpieniem naruszenia ochrony
danych osobowych i przynajmniej do dnia 18 lutego 2022 r. (dzień zmiany procedur) re‐
komendacje zawarte w audytach przeprowadzonych w 2017 r. i 2018 r. nie przybrały
formy procedur i nie zostały ogłoszone pracownikom Administratora.
Pismem z 19 stycznia 2022 r. Administrator poinformował, że w 2021 r. „przeprowadził
analizę ryzyka, dotyczącą czynności przetwarzania (…)”. Natomiast pismem z 18 stycz‐
nia 2023 r. wskazał, że przedmiotowa analiza ryzyka zastała przeprowadzona przed wy‐
stąpieniem naruszenia ochrony danych osobowych. W ramach tej analizy Administrator
ustalił, że osoby zatrudnione mogą przetwarzać dane osobowe poza placówką
medyczną, jako dowód wskazując „Analizę ryzyka – (…) [H. (R.) (pytanie 6.2.4., s.7.)”.
Jak wynika z przedstawionej „Analizy ryzyka”, czynności przetwarzania danych osobo‐
wych związane z realizacją wizyt domowych zostały przez Administratora ocenione w pkt
„(…)” w ten sposób, że Administrator formułując pytanie „Czy osoby zatrudnione mogą
przetwarzać dane osobowe poza placówką medyczną?” udzielił odpowiedzi twierdzącej,
jednocześnie opatrując ją następującym komentarzem: „Takie przetwarzanie jest dozwo‐
lone w zakresie związanym z ochroną zdrowia, np. w formie wizyt domowych. Osoby
przetwarzające dane w ten sposób zobowiązane są do zachowania adekwatnych
środków bezpieczeństwa”. Końcowa ocena odnosi się do całości pkt „Procedury przetwa‐
rzania danych osobowych” i „ocena poziomu ryzyka związanego z zagrożeniami” ustalo‐
na została na poziomie „średnim”. Zgodnie z metodyką przedstawionej analizy, ww.
„ocena poziomu ryzyka związanego z zagrożeniami” jest wynikiem cząstkowym, mają‐
cym wpływ na wynik oceny ryzyka, dla którego uwzględnia się również poziom
negatywnych skutków, który dla atrybutu „poufności” został oceniony przez Administra‐
tora jako wysoki (pkt (…) ww. analizy).
W powyższej analizie ryzyka w oparciu o końcową ocenę z pkt „(…)” i pkt „(…)” ww. ana‐
lizy ryzyka oraz w oparciu o matryce z pkt „(…)” poziom ryzyka został ustalony jako wy‐
soki i odnosił się do bardzo ogólnej czynności przetwarzania (…), na którą zgodnie z
przyjętą metodyką (pkt (…)) składały się czynności podejmowane w celu udzielania
świadczeń zdrowotnych, prowadzenie dokumentacji medycznej, realizacja praw
pacjentów, w papierowej dokumentacji medycznej oraz systemach IT.
6 sierpnia 2021 r. Administrator dokonał Prezesowi UODO zgłoszenia naruszenia ochrony
danych osobowych, polegającego na kradzieży samochodu, w którym znajdowała się do‐
kumentacja medyczna zawierająca dane osobowe (…) pacjentów, w tym dzieci (nowo‐
rodki), w postaci: nazwisk, imion, dat urodzenia, adresów zamieszkania, numerów ewi‐
dencyjnych PESEL, nazwisk rodowych matki oraz danych dotyczących zdrowia, czym zo‐
stał naruszony atrybut poufności oraz dostępności danych osobowych tych osób. Doku‐
mentacja została pozostawiona w prywatnym samochodzie pracownika Administratora,

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 6 z 31

który realizował wizyty domowe u pacjentek objętych ww. naruszeniem. Do naruszenia
ochrony danych osobowych doszło w nocy z 4 na 5 sierpnia 2021 r. Administrator doko‐
nał zgłoszenia na policję kradzieży dokumentacji medycznej oraz zadeklarował wycia‐
gnięcie konsekwencji dyscyplinarnych wobec pracownika odpowiedzialnego za
naruszenie ochrony danych osobowych.
Postępowanie w sprawie kradzieży samochodu wraz z dokumentacją medyczną zawiera‐
jąca dane osobowe było prowadzone przez Komendę Miejską Policji w G.. Postanowie‐
niem z 13 września 2021 r., wobec niewykrycia sprawców przestępstwa, dochodzenie
zostało umorzone. Ponadto, jak wyjaśnił Administrator, „skradzionej dokumentacji me‐
dycznej nie odnaleziono”. Administrator „nie posiada wiedzy na temat powstałych szkód
majątkowy lub niemajątkowych wśród 8 pacjentów, których dokumentacja została skra‐
dziona”, a „Osoby pokrzywdzone, nie sygnalizowały roszczenia do Spółki w związku z
naruszeniem ochrony ich danych osobowych”.
8 września 2021 r., po naruszeniu ochrony danych osobowych, w celu podniesienia po‐
ziomu bezpieczeństwa transportu danych osobowych zawartych w dokumentacji me‐
dycznej wykorzystywanej w trakcie realizacji wizyt domowych, Administrator przekazał
pracownikom teczki zabezpieczone zamkiem szyfrowym.
Po wystąpieniu ww. naruszenia ochrony danych osobowych, 17 lutego 2022 r., została
przeprowadzona analiza ryzyka dla procesu przetwarzania danych osobowych – trans‐
port papierowej dokumentacji medycznej. W przeprowadzonej analizie ryzyka ustalono,
że transport papierowej dokumentacji medycznej jest obciążony wysokim ryzykiem naru‐
szenia praw lub wolności osób, których dane dotyczą, wobec powyższego dodatkowo
przeprowadzono ocenę skutków dla ochrony danych, zgodnie z art. 35 rozporządzenia
2016/679. W wyniku oceny skutków zarekomendowano, w pierwszej kolejności, przepro‐
wadzenie szkoleń dla personelu Administratora, ze szczególnym uwzględnieniem kwestii
bezpiecznego transportu papierowej dokumentacji medycznej oraz aktualizację polityki
ochrony danych osobowych, „aby jeszcze mocniej zaadresować zagadnienie związane z
transportem dokumentacji medycznej. W marcu 2022 r. przeprowadzono (…) szkoleń
łącznie dla (…) zatrudnionych u Administratora pracowników. Zagadnienia szkoleń obej‐
mowały także treść zaktualizowanego w dniu 18 lutego 2022 r. załącznika nr (…) do Poli‐
tyki bezpieczeństwa (dodano rozdział poświęcony transportowi papierowej dokumentacji
medycznej)”.
Do zaktualizowanego załącznika nr (…) polityki bezpieczeństwa dodano pkt (…) o
następującej treści: „Transport dokumentów w postaci papierowej poza obszar przetwa‐
rzania danych osobowych, w szczególności dokumentów zawierających dane osobowe,
odbywa się z zachowaniem następujących zasad: (…)”.
Administrator 19 czerwca 2023 r. przystąpił do „Kodeksu postępowania dotyczącym
ochrony danych osobowych przetwarzanych w małych placówkach medycznych”.
Na podstawie uchwały wspólników nr 1 z 18 lipca 2024 r. Administrator (Spółka) – Niepu‐
bliczny Zakład Opieki Zdrowotnej (…) H. Spółka jawna z siedzibą w R. – została prze‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 7 z 31

kształcona w spółkę z ograniczoną odpowiedzialnością pod firmą: Niepubliczny Zakład
Opieki Zdrowotnej (…) H. Spółka z ograniczoną odpowiedzialnością z siedzibą w R. przy
ul. (…) R., i zarejestrowana w Krajowym Rejestrze Sądowym z dniem 16 sierpnia 2024 r.
W tym stanie faktycznym, po zapoznaniu się z całością zgromadzonego w sprawie
materiału dowodowego, Prezes Urzędu Ochrony Danych Osobowych zważył, co na‐
stępuje:

II. Naruszenie przepisów art. 5 ust. 1 lit. f), art. 5 ust. 2,
art. 24 ust. 1, art. 25 ust. 1 oraz art. 32 ust. 1 i 2
rozporządzenia 2016/679.
Zgodnie z art. 34 u.o.d.o.[1], Prezes UODO jest organem właściwym w sprawie ochrony
danych i organem nadzorczym w rozumieniu rozporządzenia 2016/679. Stosownie do
art. 57 ust. 1 lit. a) i h) rozporządzenia 2016/679, bez uszczerbku dla innych zadań okre‐
ślonych na mocy tego rozporządzenia, każdy organ nadzorczy na swoim terytorium mo‐
nitoruje i egzekwuje stosowanie niniejszego rozporządzenia oraz prowadzi postępowania
w sprawie naruszenia niniejszego rozporządzenia, w tym na podstawie informacji otrzy‐
manych od innego organu nadzorczego lub innego organu publicznego.
Art. 5 rozporządzenia 2016/679 formułuje zasady dotyczące przetwarzania danych oso‐
bowych, które muszą być respektowane przez wszystkich administratorów, tj. podmioty,
które samodzielnie lub wspólnie z innymi ustalają cele i sposoby przetwarzania danych
osobowych. Zgodnie z art. 5 ust. 1 lit. f) rozporządzenia 2016/679, dane osobowe muszą
być przetwarzane w sposób zapewniający odpowiednie bezpieczeństwo danych osobo‐
wych, w tym ochronę przed niedozwolonym lub niezgodnym z prawem przetwarzaniem
oraz przypadkową utratą, zniszczeniem lub uszkodzeniem, za pomocą odpowiednich
środków technicznych lub organizacyjnych („poufność i integralność”). Stosownie zaś do
art. 5 ust. 2 rozporządzenia 2016/679, administrator jest odpowiedzialny za przestrzega‐
nie przepisów ust. 1 i musi być w stanie wykazać ich przestrzeganie („rozliczalność”).
Konkretyzację zasady poufności, o której mowa w art. 5 ust. 1 lit. f) rozporządzenia
2016/679, stanowią dalsze przepisy tego aktu prawnego. Zgodnie z art. 24 ust. 1 rozpo‐
rządzenia 2016/679, uwzględniając charakter, zakres, kontekst i cele przetwarzania oraz
ryzyko naruszenia praw lub wolności osób fizycznych o różnym prawdopodobieństwie i
wadze, administrator wdraża odpowiednie środki techniczne i organizacyjne, aby prze‐
twarzanie odbywało się zgodnie z niniejszym rozporządzeniem i aby móc to wykazać.
Środki te są w razie potrzeby poddawane przeglądom i uaktualniane.
W myśl z art. 25 ust. 1 rozporządzenia 2016/679, uwzględniając stan wiedzy technicznej,
koszt wdrażania oraz charakter, zakres, kontekst i cele przetwarzania oraz ryzyko naru‐
szenia praw lub wolności osób fizycznych o różnym prawdopodobieństwie wystąpienia i
wadze wynikające z przetwarzania, administrator – zarówno przy określaniu sposobów

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 8 z 31

przetwarzania, jak i w czasie samego przetwarzania – wdraża odpowiednie środki tech‐
niczne i organizacyjne, takie jak pseudonimizacja, zaprojektowane w celu skutecznej re‐
alizacji zasad ochrony danych, takich jak minimalizacja danych, oraz w celu nadania
przetwarzaniu niezbędnych zabezpieczeń, tak by spełnić wymogi niniejszego
rozporządzenia oraz chronić prawa osób, których dane dotyczą.
Z treści art. 32 ust. 1 rozporządzenia 2016/679 wynika, że administrator jest zobowiąza‐
ny do zastosowania środków technicznych i organizacyjnych odpowiadających ryzyku
naruszenia praw i wolności osób fizycznych o różnym prawdopodobieństwie wystąpienia
i wadze zagrożenia. Przepis precyzuje, że decydując o środkach technicznych i organiza‐
cyjnych należy wziąć pod uwagę stan wiedzy technicznej, koszt wdrażania, charakter,
zakres, kontekst i cele przetwarzania oraz ryzyko naruszenia praw lub wolności osób fi‐
zycznych o różnym prawdopodobieństwie wystąpienia i wadze. Z przytoczonego przepi‐
su wynika, że ustalenie odpowiednich środków technicznych i organizacyjnych jest pro‐
cesem dwuetapowym. W pierwszej kolejności istotnym jest określenie poziomu ryzyka,
jakie wiąże się z przetwarzaniem danych osobowych uwzględniając przy tym kryteria
wskazane w art. 32 ust. 1 rozporządzenia 2016/679, a następnie należy ustalić, jakie
środki techniczne i organizacyjne będą odpowiednie, aby zapewnić stopień bezpieczeń‐
stwa odpowiadający temu ryzyku. Ustalenia te, w stosownym przypadku, powinny obej‐
mować środki takie, jak pseudonimizację i szyfrowanie danych osobowych, zdolność do
ciągłego zapewnienia poufności, integralności, dostępności i odporności systemów i
usług przetwarzania, zdolność do szybkiego przywrócenia dostępności danych osobo‐
wych i dostępu do nich w razie incydentu fizycznego lub technicznego oraz regularne te‐
stowanie, mierzenie i ocenianie skuteczności środków technicznych i organizacyjnych
mających zapewnić bezpieczeństwo przetwarzania. W myśl art. 32 ust. 2 rozporządzenia
2016/679, administrator oceniając, czy stopień bezpieczeństwa jest odpowiedni,
uwzględnia w szczególności ryzyko wiążące się z przetwarzaniem, w szczególności wyni‐
kające z przypadkowego lub niezgodnego z prawem zniszczenia, utraty, modyfikacji, nie‐
uprawnionego ujawnienia lub nieuprawnionego dostępu do danych osobowych przesyła‐
nych, przechowywanych lub w inny sposób przetwarzanych.
Jak wskazuje art. 24 ust. 1 rozporządzenia 2016/679, charakter, zakres, kontekst i cele
przetwarzania oraz ryzyko naruszenia praw lub wolności osób fizycznych o różnym praw‐
dopodobieństwie i wadze są czynnikami, które administrator ma obowiązek uwzględniać
w procesie budowania systemu ochrony danych, również w szczególności z punktu wi‐
dzenia pozostałych obowiązków wskazanych w art. 25 ust. 1, art. 32 ust. 1 czy art. 32
ust. 2 rozporządzenia 2016/679. Wskazane przepisy uszczegóławiają zasadę poufności
określoną w art. 5 ust. 1 lit. f) rozporządzenia 2016/679, a przestrzeganie tej zasady jest
konieczne dla prawidłowej realizacji zasady rozliczalności wynikającej z art. 5 ust. 2
rozporządzenia 2016/679.
Jedną z podstaw prawnej ochrony danych osobowych wprowadzoną rozporządzeniem
2016/679 jest obowiązek zapewnienia bezpieczeństwa przetwarzanych danych, określo‐
ny między innymi w art. 32 ust. 1 rozporządzenia 2016/679. Przepis ten wprowadza po‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 9 z 31

dejście oparte na ryzyku, wskazując jednocześnie kryteria, w oparciu o które administra‐
tor powinien dokonać wyboru odpowiednich środków technicznych i organizacyjnych,
aby zapewnić stopień bezpieczeństwa odpowiadający temu ryzyku. Obok ryzyka naru‐
szenia praw lub wolności osób fizycznych należy zatem uwzględnić stan wiedzy tech‐
nicznej, koszt wdrażania oraz charakter, zakres, kontekst i cele przetwarzania.
Rozporządzenie 2016/679 wprowadziło podejście, w którym zarządzanie ryzykiem jest
fundamentem działań związanych z ochroną danych osobowych i ma charakter ciągłego
procesu. Podmioty przetwarzające dane osobowe zobligowane są nie tylko do zapewnie‐
nia zgodności z wytycznymi ww. rozporządzenia poprzez jednorazowe wdrożenie organi‐
zacyjnych i technicznych środków bezpieczeństwa, ale również do zapewnienia ciągłości
monitorowania poziomu zagrożeń oraz zapewnienia rozliczalności w zakresie poziomu
oraz adekwatności wprowadzonych zabezpieczeń. Oznacza to, że koniecznością staje się
możliwość udowodnienia przed organem nadzorczym, że wprowadzone rozwiązania, ma‐
jące na celu zapewnienie bezpieczeństwa danych osobowych, są adekwatne do poziomu
ryzyka, jak również uwzględniają charakter danej organizacji oraz wykorzystywanych
mechanizmów przetwarzania danych osobowych. Administrator samodzielnie ma prze‐
prowadzić szczegółową analizę prowadzonych procesów przetwarzania danych i dokonać
oceny ryzyka, a następnie zastosować takie środki i procedury, które będą adekwatne
do oszacowanego ryzyka. Konsekwencją takiej orientacji jest rezygnacja z list wymagań,
w zakresie bezpieczeństwa narzuconych przez prawodawcę, na rzecz samodzielnego do‐
boru zabezpieczeń w oparciu o analizę zagrożeń. Administratorom nie wskazuje się
konkretnych środków i procedur w zakresie bezpieczeństwa.
W świetle powyższego wskazać należy, że analiza ryzyka przeprowadzana przez admini‐
stratora danych powinna zostać udokumentowana oraz uzasadniona na podstawie
przede wszystkim określenia stanu faktycznego istniejącego w momencie jej przeprowa‐
dzania. Należy wziąć pod uwagę w szczególności charakterystykę zachodzących proce‐
sów, aktywa, podatności, zagrożenia oraz istniejące zabezpieczenia, w ramach zacho‐
dzących procesów przetwarzania danych osobowych. Nie można również w trakcie tego
procesu pominąć zakresu oraz charakteru danych osobowych przetwarzanych w toku
czynności realizowanych przez administratora danych, albowiem w zależności właśnie
od zakresu oraz charakteru ujawnionych danych zależeć będą potencjalne negatywne
skutki dla osoby fizycznej w przypadku wystąpienia naruszenia ochrony jej danych oso‐
bowych.
Aby analiza ryzyka została przeprowadzona w sposób właściwy, winny być zdefiniowane
dla każdego z aktywów zagrożenia, mogące wystąpić w procesach przetwarzania da‐
nych. Określenie aktywa używane jest dla wskazania wszystkiego, co stanowi wartość
dla administratora danych. Pewne aktywa stanowić będą wartość wyższą od innych, i
również z tej perspektywy winny być oceniane i zabezpieczane. Bardzo istotne są rów‐
nież wzajemne powiązania występujących aktywów, np. poufność aktywów (danych oso‐
bowych) zależna będzie od rodzaju i sposobu przetwarzania tych danych. Ustalenie war‐
tości aktywów jest konieczne do oszacowania skutków ewentualnego incydentu (naru‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 10 z 31

szenia ochrony danych osobowych). Jest oczywistym, że szeroki zakres danych osobo‐
wych lub przetwarzanie danych osobowych, o których mowa w art. 9 lub art. 10 rozpo‐
rządzenia 2016/679, może spowodować (w przypadku wystąpienia naruszenia ochrony
danych osobowych) daleko idące negatywne skutki dla osób, których dane dotyczą, więc
winny one być oceniane jako aktywa o wysokiej wartości, a co za tym idzie stopień ich
ochrony powinien być odpowiednio wysoki.
Określenie istniejących lub stosowanych zabezpieczeń jest konieczne, między innymi w
tym celu, aby ich nie powielać. Należy również bezwzględnie sprawdzić skuteczność
funkcjonowania tych zabezpieczeń, ponieważ istnienie zabezpieczenia niesprawdzonego
po pierwsze może wyeliminować jego wartość, po drugie zaś może dać fałszywe poczu‐
cie bezpieczeństwa oraz może skutkować pominięciem (niewykryciem) krytycznej podat‐
ności, która wykorzystana spowoduje bardzo negatywne skutki, w tym w szczególności
może doprowadzić do naruszenia ochrony danych osobowych.
Podatność jest określana powszechnie jako słabość bądź luka w zabezpieczeniach, która
wykorzystana przez dane zagrożenie może zakłócać funkcjonowanie, a także może pro‐
wadzić do naruszeń ochrony danych osobowych. Identyfikowanie zagrożeń polega na
określaniu, jakie zagrożenia i z jakiego kierunku (powodu) mogą się pojawić.
Metodą przeprowadzenia analizy ryzyka jest np. zdefiniowanie poziomu ryzyka jako ilo‐
czynu prawdopodobieństwa i skutków wystąpienia danego incydentu. Zazwyczaj wyko‐
rzystuje się macierz ryzyka, która pozwala zobrazować poziomy ryzyka w sposób wizual‐
ny, przedstawiając poziomy ryzyka, dla których organizacja definiuje odpowiednie dzia‐
łania.
Konieczność przeprowadzenia analizy ryzyka podkreślona jest także w orzecznictwie. W
tym przedmiocie wypowiedział Wojewódzki Sąd Administracyjny (zwany dalej „WSA”) w
W. w wyroku z 5 października 2023 r., sygn. akt II SA/Wa 502/23, gdzie podniósł, że „Ad‐
ministrator danych powinien zatem przeprowadzić analizę ryzyka i ocenić, z jakimi
zagrożeniami ma do czynienia”.
WSA w Warszawie w uzasadnieniu wyroku z 26 sierpnia 2020 r., sygn. akt II SA/Wa
2826/19 (utrzymanym przez NSA wyrokiem z 28 lutego 2024 r., sygn. akt III OSK
3839/21), wskazał, że „(…) Przepis ten [art. 32 rozporządzenia 2016/679] nie wymaga
od administratora danych wdrożenia jakichkolwiek środków technicznych i organizacyj‐
nych, które mają stanowić środki ochrony danych osobowych, ale wymaga wdrożenia
środków adekwatnych. Taką adekwatność oceniać należy pod kątem sposobu i celu, w
jakim dane osobowe są przetwarzane, ale też należy brać pod uwagę ryzyko związane z
przetwarzaniem tych danych osobowych, które to ryzyko charakteryzować się może róż‐
ną wysokością. Przyjęte środki mają mieć charakter skuteczny, w konkretnych przypad‐
kach niektóre środki będą musiały być środkami o charakterze niwelującym niskie ryzy‐
ko, inne – muszą niwelować ryzyko wysokie, ważne jednak jest, aby wszystkie środki (a
także każdy z osobna) były adekwatne i proporcjonalne do stopnia ryzyka (…) czynności
o charakterze techniczno-organizacyjnym leżą w gestii administratora danych osobo‐
wych, ale nie mogą być dobierane w sposób całkowicie swobodny i dobrowolny, bez

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 11 z 31

uwzględnienia stopnia ryzyka oraz charakteru chronionych danych osobowych (…)”. Po‐
nadto, w wyroku z 5 października 2023 r., sygn. akt II SA/Wa 502/23, WSA w Warszawie
podniósł, że „organ nadzorczy nie jest zobowiązany do wskazywania Administratorowi
rozwiązań technicznych i organizacyjnych, które powinien on wdrożyć, aby przetwarza‐
nie danych osobowych odbywało się zgodnie z prawem. To zadaniem Administratora jest
wprowadzenie tych środków, a następnie - jeżeli pojawi się taka konieczność - wykaza‐
nie, że przestrzega on zasad przetwarzania danych osobowych określonych w rozporzą‐
dzeniu 2016/679, zgodnie z zasadą rozliczalności (art. 5 ust. 2 ww. rozporządzenia)”. Po‐
dobnie wypowiedział się WSA w Warszawie w wyroku z 27 listopada 2024 r., sygn. II SA/
Wa 251/24, dodatkowo wskazując, że „Zadaniem Prezesa UODO jest natomiast weryfika‐
cja adekwatności tych środków, którą organ przeprowadza w oparciu o przedłożone
przez administratora dokumenty, takie jak między innymi analiza ryzyka, polityka
bezpieczeństwa, czy umowa powierzenia przetwarzania danych”.
Odnosząc powyższe rozważenia do stanu faktycznego przedmiotowej sprawy wskazać
należy, że Administrator biorąc pod uwagę charakter przetwarzania danych osobowych
związany z celem w postaci udzielania świadczeń zdrowotnych, jak również dużą liczbę
pacjentów (około (…)), którym od 25 maja 2018 r. do 18 lutego 2022 r. były udzielane
świadczenia zdrowotne w formie „wizyt domowych” i szeroki zakres danych osobowych
(nazwiska, imiona, daty urodzenia, adresy zamieszkania, numery ewidencyjne PESEL,
nazwiska rodowe matki, dane dotyczące zdrowia) przetwarzanych w ramach czynności
„wizyty domowe”, których ujawnienie lub utrata dostępności może powodować wysokie
ryzyko dla praw lub wolności osób fizycznych, w celu prawidłowego wywiązania się z
obowiązków nałożonych ww. przepisami rozporządzenia 2016/679, był zobowiązany do
podjęcia działań zapewniających właściwy poziom ochrony danych osobowych poprzez
wdrożenie odpowiednich środków technicznych i organizacyjnych. Charakter i rodzaj
tych działań powinien wynikać z przeprowadzonej analizy ryzyka, w której w oparciu o
kryteria wskazane w art. 32 ust. 1 i 2 rozporządzenia 2016/679 w ramach zachodzących
procesów przetwarzania danych osobowych, w tym procesu „wizyt domowych”, w szcze‐
gólności powinno się zinwentaryzować zasoby biorące udział w procesach przetwarza‐
nia, zidentyfikować podatności odnoszące się do wykorzystywanych zasobów, wynikają‐
ce z nich zagrożenia oraz istniejące zabezpieczenia, a następnie określić adekwatne
środki bezpieczeństwa (zarówno te o charakterze technicznym, jak i te o charakterze or‐
ganizacyjnym).
Jak wynika z ustaleń stanu faktycznego (pkt 11-13), Administrator przed naruszeniem
ochrony danych osobowych przeprowadził analizę ryzyka mającą na celu dobór odpo‐
wiednich do ryzyka środków bezpieczeństwa. Jednak w ocenie Prezesa UODO analiza ta
została przeprowadzona w sposób dowolny i nieprawidłowy. Mając na uwadze powyższe
należy wyjaśnić, że Administrator w pkt (…) analizy ryzyka, zatytułowanym „(…)”, w któ‐
rej określił potencjalne negatywne skutki przetwarzania danych osobowych, naruszenie
atrybutów danych osobowych podlegających ochronie w postaci poufności, dostępności i
integralności ocenił na najwyższy możliwy poziom, jako „wysoki”. Uzasadniając taką oce‐
nę Administrator wskazał m.in., że „naruszenie dostępności danych osobowych (np.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 12 z 31

przez kradzież papierowej dokumentacji medycznej […]) może mieć konsekwencje nie
tylko dla bezpieczeństwa danych osobowych ale w skrajnych sytuacjach także dla
zdrowia i życia pacjenta” oraz, że „naruszenie poufności dokumentacji medycznej bądź
informacji medycznych może wywołać następujące negatywne skutki: naruszenie dobre‐
go imienia osoby, której dane dotyczą (podmiotu danych), utrata poufności danych chro‐
nionych tajemnicą zawodową, utrata kontroli nad danymi osobowymi, kradzież tożsamo‐
ści. Ze względu na to, że gros danych osobowych stanowią w tej sytuacji szczególne ka‐
tegorie danych (informacje o stanie zdrowia), poziom należy ocenić jako wysoki”.
Przechodząc do szczegółowej oceny analizy ryzyka w pierwszej kolejności wyjaśnić nale‐
ży, że istotą analizy ryzyka jest zrozumienie ryzyka. Jako podstawowy punkt wyjścia dla
zrozumienia ryzyka administrator powinien uwzględnić obiektywne okoliczności, które
mają realny wpływ na bezpieczeństwo przetwarzania danych osobowych. Zrozumienie
ryzyka umożliwi administratorowi ustalenie i wdrożenie odpowiednich do tego ryzyka
środków bezpieczeństwa.
W przedmiotowej sprawie nie można uznać, aby Administrator takie obiektywne i zara‐
zem oczywiste (jako wynikające z przeprowadzonych audytów) okoliczności uwzględnił
przy przeprowadzeniu analizy ryzyka. Administrator nie uwzględnił bowiem wniosków z
przeprowadzonych audytów, w których zostały opisane nieprawidłowości dotyczące po‐
stępowania z dokumentacją zawierającą dane osobowe pacjentów, na które należało
odpowiednio zareagować.
Administrator ma swobodę w doborze metody przeprowadzenia analizy ryzyka, przy
czym ta swoboda jest ograniczona m.in. kryteriami wskazanymi w art. 32 rozporządzenia
2016/679. Prezes UODO nie jest zobowiązany do wskazywania administratorowi oczeki‐
wanego modelu przeprowadzenia analizy ryzyka, jest natomiast uprawniony w szczegól‐
ności do weryfikacji tej analizy pod względem jej prawidłowości i uwzględnienia
kryteriów określonych w ww. przepisie rozporządzenia 2016/679.
Mając na uwadze szczególną troskę o realizację zasady przekonywania strony do słusz‐
ności decyzji administracyjnej oraz przeprowadzenie przez Administratora analizy ryzyka
o dużym stopniu dowolności, w ocenie Prezesa UODO nie byłoby wystarczające wskaza‐
nie Administratorowi, że z powodów opisanych w pkt 38 decyzji uczynił to w sposób nie‐
prawidłowy, świadczący o braku zrozumienia ryzyka dla operacji przetwarzania danych
osobowych, a w konsekwencji nie ustalił i nie wdrożył odpowiednich do ryzyka
technicznych i organizacyjnych środków bezpieczeństwa.
Należy zatem w pierwszej kolejności odnieść się do przeprowadzonej przez Administrato‐
ra analizy ryzyka, w tym jej podstawowych błędów przy uwzględnieniu zarazem okolicz‐
ności faktycznych i kryteriów wskazanych w art. 32 rozporządzenia 2016/679, a w szcze‐
gólności najbardziej podstawowych, takich jak prawdopodobieństwo i waga zagrożenia.
W ocenie Prezesa UODO nie ulega wątpliwości, że na podstawie przeprowadzonych au‐
dytów Administrator stwierdził, że wystąpiła możliwość utraty danych osobowych, a więc
jest prawdopodobne, że dane mogą zostać skradzione. Nie budzi również wątpliwości, co

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 13 z 31

zostało już wyżej wyjaśnione, że ze względu na zakres danych osobowych waga zagroże‐
nia była znaczna. Już sam fakt stwierdzenia takiej wysokiej wagi powinien determinować
działania na rzecz zaradzenia ryzyku, chociażby poprzez wyeliminowanie lub obniżenie
poziomu prawdopodobieństwa.
Mając na uwadze powyższe wskazać należy, że Administrator dla ustalenia wagi poten‐
cjalnych negatywnych skutków zidentyfikował takie zagrożenie jak „kradzież papierowej
dokumentacji medycznej”, a następnie przyjął, że w przypadku materializacji tego
zagrożenia skutek dla osób fizycznych będzie „wysoki”. Jednak zgodnie z art. 32 ust. 1
rozporządzenia 2016/679 Administrator powinien dokonać łącznej oceny różnego praw‐
dopodobieństwa wystąpienia i wagi zagrożenia. Zatem Administrator, aby ustalić środki
bezpieczeństwa odpowiednie do ryzyka, powinien zagrożenie w postaci „kradzieży pa‐
pierowej dokumentacji medycznej” odnieść także do prawdopodobieństwa jego wystą‐
pienia, czego nie uczynił. Dokonanie oceny w tym zakresie pozwoliłoby mu na ustalenie,
czy materializacja takiego zagrożenia jest możliwa, a jeśli tak, to dlaczego. Administrator
jednak, pomimo tego, że w analizie ryzyka przewidział punkt poświęcony analizie zagro‐
żeń, w ogóle nie zbadał, na ile prawdopodobne są zdarzenia naruszające atrybuty
danych osobowych podlegających ochronie, w tym na ile prawdopodobna jest „kradzież
papierowej dokumentacji medycznej”. Podkreślić należy, że ustalenie prawdopodobień‐
stwa wystąpienia oraz wagi potencjalnych skutków możliwego zdarzenia pozwala na
przyjęcie, że prawidłowo zostały zidentyfikowane zagrożenia dla przetwarzanych danych
osobowych, co w konsekwencji dopiero umożliwia określenie adekwatnych technicznych
i organizacyjnych środków bezpieczeństwa.
Pomimo że Administrator dokonał (w pkt (…) „(…)”) „oceny poziomu ryzyka związanego
z zagrożeniami” na poziomie średnim, to następnie w końcowej ocenie (pkt (…) „(…)”) w
istocie poziom ten zrównał z prawdopodobieństwem, co jednak nie wynikało z okoliczno‐
ści faktycznych. W okolicznościach przedmiotowej sprawy przy ocenie prawdopodobień‐
stwa należało bowiem w szczególności uwzględnić wnioski z przeprowadzonych audytów
z 13 lipca 2017 r. i 15 maja 2018 r., w których ustalono konkretne podatności i możliwo‐
ści wystąpienia zagrożenia, a więc zdarzenia naruszającego atrybuty danych osobowych
podlegających ochronie.
W trakcie audytu przeprowadzonego przez Administratora 13 lipca 2017 r. ustalono, że
„w przypadku wizyty domowej lekarz zabiera ze sobą kartotekę pacjenta (adnotacja w
systemie (…)). Najczęściej odnosi ją z powrotem do przychodni tego samego dnia. W
toku audytu uzyskano informację, że jeden z lekarzy regularnie zabiera kartoteki po
pracy do domu”. Powyższa okoliczność została opatrzona następującymi rekomendacja‐
mi: „Ewentualne sytuacje, w których w związku z odbywaniem wizyt domowych doku‐
mentacja nie jest po wizycie domowej zwracana bezpośrednio do placówki medycznej,
powinny być ograniczone do minimum i stanowić wyjątek od reguły. W trakcie przewoże‐
nia dokumentacji medycznej powinna ona być przechowywana w taki sposób, aby
zminimalizować ryzyko jej utracenia, np. w wyniku kradzieży” oraz „Dokumentacja po‐
winna przez cały czas znajdować się pod opieką osoby przewożącej, tj. nie powinna być

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 14 z 31

pozostawiana w samochodzie. 2) Powyższe uwagi znajdują zastosowanie także wobec le‐
karza, który zabiera po pracy dokumentację do domu. Osoba ta musi być świadoma
konsekwencji, jakie może przynieść jej postępowanie”. Powyższe rekomendacje pozosta‐
ły aktualne również w oparciu o przeprowadzony przez Administratora audyt z 15 maja
2018 r.
W tym miejscu należy wyjaśnić, że art. 32 ust. 1 rozporządzenia 2016/679 wprowadza
wymóg dostosowania środków bezpieczeństwa do ryzyka oraz zapewnienie ich efektyw‐
ności (skuteczności), co obejmuje także przeszłe działania. Świadomość Administratora
na dzień 25 maja 2018 r. została ukształtowana przed stosowaniem rozporządzenia
2016/679 i oceniona retrospektywnie. Rozpoczęcie stosowania rozporządzenia 2016/679
nie spowodowało jednak, że charakter zidentyfikowanych w audycie zagrożeń się
zmienił, czy też zdezaktualizował.
Biorąc pod uwagę ustalenia ww. audytów wskazać należy, że Administrator dysponował
wiedzą, że w związku z „wizytami domowymi” występują podatności mogące zmateriali‐
zować się w zagrożenia utraty danych, np. „w postaci kradzieży”. Jednocześnie zostały
wskazane rekomendacje co do sposobu postępowania dla zapewnienia bezpieczeństwa
przetwarzania danych.
Tymczasem Administrator powyższe zupełnie pominął w przeprowadzonej analizie ryzy‐
ka. Pomimo wiedzy wynikającej z ww. audytów nie uwzględnił w sposób prawidłowy
(patrz pkt 36) ryzyka jej utracenia, np. w wyniku kradzieży, a w konsekwencji w analizie
ryzyka nie wskazał na zagrożenia i podatności związane „z wizytami domowymi”, pole‐
gające na braku zabezpieczenia dokumentów zawierających dane osobowe pacjentów,
wykorzystywania prywatnych pojazdów do ich przewożenia oraz braku zwrócenia tych
dokumentów do siedziby Administratora po zakończeniu pracy. W konsekwencji, pomimo
powyższych rekomendacji Administrator nie tylko nie ustalił w analizie ryzyka odpowied‐
nich środków bezpieczeństwa, ale, co jest oczywistą konsekwencją braku takiego
działania, również takich środków nie wdrożył.
W tym miejscu należy odnieść się do końcowej oceny poziomu ryzyka oszacowanej w pkt
7 „Ocena ryzyka podsumowanie”, w której Administrator w sposób bardzo ogólny i odno‐
szący się do wszystkich czynności przetwarzania objętych analizą ryzyka ustalił końcowy
poziom ryzyka jako „wysoki”. Skoro Administrator ustalił poziom ryzyka jako wysoki, to
powinien również do tej oceny określić adekwatne środki bezpieczeństwa, które pozwoli‐
łyby na zminimalizowanie ryzyka ich materializacji. Tymczasem w przeprowadzonej ana‐
lizie ryzyka, co należy ponownie podkreślić, brakuje wskazania metod postępowania z ry‐
zykiem, w tym wskazania odpowiednich do ryzyka środków technicznych i organizacyj‐
nych mających na celu zapewnienie bezpieczeństwa przetwarzanym danym osobowym.
W ocenie Prezesa UODO, w okolicznościach przedmiotowej sprawy, w tak przeprowadzo‐
nej analizie ryzyka nie było możliwe dobranie odpowiednich do ryzyka środków bezpie‐
czeństwa jedynie w oparciu o wskazanie, że z przetwarzaniem danych osobowych wiąże
się wysokie ryzyko. Takie oszacowanie ryzyka, wobec braku wskazania jakiegokolwiek
konkretnego zagrożenia i odniesienie tej oceny do wszystkich czynności przetwarzania

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 15 z 31

danych, stanowi z jednej strony o jej dowolności, a z drugiej o jej nieprawidłowym prze‐
prowadzeniu.
Wobec powyższego wskazać należy, że przyjęte na podstawie analizy ryzyka organiza‐
cyjne i techniczne środki bezpieczeństwa powinny wpływać na prawdopodobieństwo
możliwej materializacji ustalonych zagrożeń, które pomimo stwierdzenia w audytach, w
analizie ryzyka zostały pominięte. Jak wskazał WSA w Warszawie w wyroku z 27 lutego
2024 r., sygn. akt II SA/Wa 1404/23 „(…) nie ulega wątpliwości to, że aby analiza ryzyka
została w ogóle przeprowadzona w sposób właściwy, winny być przez administratora
prawidłowo zdefiniowane zagrożenia, mogące wystąpić w procesie przetwarzania da‐
nych”. Podobnie wyjaśnił WSA w Warszawie w wyroku z 13 maja 2021 r., sygn. akt II SA/
Wa 2129/20, wskazując, że „Administrator danych powinien zatem przeprowadzić anali‐
zę ryzyka i ocenić, z jakimi zagrożeniami ma do czynienia”.
Administrator z przeprowadzonej analizy ryzyka (w odniesieniu do przedmiotu postępo‐
wania) wyciągnął jedyny wniosek, na który powołuje się w przesłanych wyjaśnieniach (w
pkt (…) „(…)” (…)), że przetwarzanie danych osobowych „jest dozwolone w zakresie
związanym z ochroną zdrowia, np. w formie wizyt domowych. Osoby przetwarzające
dane w ten sposób zobowiązane są do zachowania adekwatnych środków bezpieczeń‐
stwa”. Choć Administrator nie dokonał sprecyzowanej oceny stosowanych technicznych i
organizacyjnych środków bezpieczeństwa, to w oparciu o powyższe twierdzenie wobec
dużej dowolności w przeprowadzeniu analizy ryzyka można wysnuć wniosek, że Admini‐
strator uznał dotychczasowe środki bezpieczeństwa za adekwatne, skoro wskazał, że
„Osoby przetwarzające dane w ten sposób zobowiązane są do zachowania adekwatnych
środków bezpieczeństwa”. Z tym jednak nie można się zgodzić, choćby dlatego, że koń‐
cowa ocena ryzyka została ustalona na najwyższym poziomie („wysoki”). Logicznym jest
natomiast, że gdyby środki te były adekwatne, to poziom ryzyka byłby na poziomie ak‐
ceptowalnym.
Ponadto, jak wynika z ustaleń stanu faktycznego (pkt 6-10) w organizacji Administratora
obowiązywały procedury dotyczące zabezpieczenia danych osobowych (Polityka
bezpieczeństwa z 15 marca 2021 r. wraz z załącznikiem nr (…) „(…)” oraz opracowane
18 maja 2021 r. „Zasady ochrony danych osobowych”), jednak nie odnosiły się one do
przewożenia dokumentacji zawierającej dane osobowe prywatnym autem pracownika re‐
alizującego wizyty domowe, w tym nie określały sposobu postępowania z tą dokumenta‐
cją oraz sposobów jej zabezpieczenia. Procedury te jedynie w sposób bardzo ogólny
odnosiły się do ogólnodostępnych miejsc („Papierowe dokumenty zawierające dane oso‐
bowe nie mogą być przechowywane na stałe lub tymczasowo w miejscach, gdzie mogą
uzyskać do nich dostęp osoby nieupoważnione (np. przy przezroczystym oknie na
parterze lub w niezamykanym regale na publicznie dostępnym korytarzu)”, „Zabrania
się pozostawiania dokumentacji w ogólnodostępnych miejscach bez nadzoru (np.
korytarze, pomieszczenia niezamykane na klucz).”) i nie mogły zostać uznane za ade‐
kwatne do ryzyk, w szczególności, że nie odpowiadały na konkretne zidentyfikowane

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 16 z 31

zagrożenia. Potwierdzeniem, że te procedury w odniesieniu do „wizyt domowych” nie
były odpowiednie, są wnioski wynikające z przywołanych wyżej audytów.
W tym miejscu należy również podkreślić, że wyżej opisane (pkt 52 uzasadnienia decyzji)
zobowiązanie pracowników „do zachowania adekwatnych środków bezpieczeństwa” było
jedynym określeniem w przeprowadzonej przed naruszeniem ochrony danych osobo‐
wych analizie ryzyka, które można próbować odnieść do środków bezpieczeństwa. Tym
niemniej powyższe twierdzenie może jednak sugerować, że Administrator przeniósł od‐
powiedzialność za wdrożenie środków technicznych i organizacyjnych mających zapew‐
nić bezpieczeństwo przetwarzania odpowiednie do ryzyka na swoich pracowników. Choć
rolą organu nadzorczego nie powinno być domyślanie się intencji Administratora w
związku z przeprowadzoną analizą ryzyka, zwłaszcza w kontekście zasady rozliczalności,
o której mowa w art. 5 ust. 2 rozporządzenia 2016/679, to jednak z uwagi na duży sto‐
pień dobrowolności w jej przeprowadzeniu, w ocenie Prezesa UODO, należy również do
tego się odnieść.
Takie działanie jest z oczywistych przyczyn niedopuszczalne. Administrator nie może bo‐
wiem przerzucić obowiązku zapewnienia odpowiedniego do ryzyka poziomu bezpieczeń‐
stwa przetwarzanym danym osobowym na pracowników. Przepisy rozporządzenia
2016/679 wyraźnie wskazują, że jest to obowiązek administratora. Jak wskazał WSA w
Warszawie w wyroku z 15 lutego 2022 r., sygn. akt II SA/Wa 3309/21, utrzymanym w
mocy przez NSA wyrokiem z 5 lipca 2024 r., sygn. akt III OSK 2654/22, „(…) stosownie do
art. 24 ust. 1, art. 25 ust. 1 oraz art. 32 ust. 1 i 2 rozporządzenia 2016/679 to admini‐
strator danych, nie zaś pracownik lub osoba wykonująca zadania służbowe, jest zobowią‐
zany do wdrożenia odpowiednich środków technicznych i organizacyjnych, aby przetwa‐
rzania danych odbywało się zgodnie z wymaganiami wskazanego rozporządzenia” oraz
„(…) pracownik nie może bowiem zastępować administratora danych w realizacji jego
zadań wynikających z tych przepisów. Ponadto, pracownik może nie posiadać w tym za‐
kresie odpowiedniej wiedzy, zignorować konieczność zabezpieczenia nośnika (…) lub
wdrożyć zabezpieczenie nieadekwatne do zakresu i charakteru danych oraz ryzyk
występujących w tym procesie przetwarzania danych”. Brak określenia adekwatnych
środków bezpieczeństwa dla danych osobowych przetwarzanych w procesie wizyt domo‐
wych (i przerzucenie ich dobrania na pracowników Administratora) jest także niezrozu‐
miałe z uwagi na wnioski zawarte w audytach zrealizowanych 13 lipca 2017 r. i 15 maja
2018 r.
Administrator dopiero po wystąpieniu naruszenia ochrony danych osobowych zdecydo‐
wał się na wprowadzenie organizacyjnych i technicznych środków bezpieczeństwa w po‐
staci: zmiany procedur na wskazanie konkretnych zasad bezpieczeństwa, obowiązują‐
cych w razie konieczności transportu dokumentacji medycznej poza siedzibą Administra‐
tora (w szczególności w trakcie wizyt domowych), przeszkolenia pracowników z nowych
obowiązujących procedur oraz zakup teczek zabezpieczonych zamkiem szyfrowym. Po‐
wyższe znalazło swoje odzwierciedlenie w przeprowadzonej 17 lutego 2022 r. ocenie
skutków dla ochrony danych (przeprowadzonej wraz z analizą ryzyka z 17 lutego 2022

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 17 z 31

r.), gdzie w celu zminimalizowania ryzyka utraty kontroli nad danymi osobowymi i utraty
poufności danych osobowych chronionych tajemnicą zawodową, zarekomendowano:
przeszkolenie personelu i przypomnienie zasad dotyczących bezpieczeństwa danych, ze
szczególnym uwzględnieniem aktualizacji polityki ochrony danych osobowych, obejmują‐
cej teraz zagadnienie związane z transportem dokumentacji medycznej.
Prezes UODO nie jest zobowiązany do wskazywania Administratorowi rozwiązań tech‐
nicznych i organizacyjnych, które powinien on wdrożyć, aby przetwarzanie danych oso‐
bowych odbywało się zgodnie z prawem (zob. wyrok WSA w Warszawie z 5 października
2023 r., sygn. akt II SA/Wa 502/23). Należy jednak dostrzec podjęte przez Administratora
działania w postaci wprowadzenia do stosowania teczek zamykanych szyfrowo. Choć
środek ten nie zapewnia pełnej ochrony przed nieuprawnionym dostępem do danych
osobowych znajdujących się w takiej teczce, to jednak w niektórych sytuacjach, np. w
wyniku jej zgubienia, może realnie przyczynić się do obniżenia możliwości wystąpienia
ryzyka naruszenia praw lub wolności osób fizycznych. Można bowiem rozsądnie oczeki‐
wać, że osoba postronna, która np. znajdzie taką teczkę, nie przełamie jej zabezpiecze‐
nia, tylko podejmie próbę jej zwrotu w stanie nienaruszonym. Takie zabezpieczenie w
konsekwencji obniża prawdopodobieństwo możliwości zapoznania się z danymi przez
osoby nieuprawnione.
Jednak jak ustalono, Administrator pomimo tego, że 8 września 2021 r. wydał pracowni‐
kom teczki zamykane szyfrowo, to dopiero 18 lutego 2022 r. wprowadził konkretne zasa‐
dy transportu dokumentacji medycznej poza siedzibę jego organizacji (nakazujące m.in.
niezwłoczne zwracanie dokumentów do miejsca ich pobrania oraz przewidujące np. pro‐
wadzenie rejestru pobieranej dokumentacji), a następnie w marcu 2022 r. przeprowadził
(…) szkoleń dla pracowników, ze szczególnym uwzględnieniem kwestii bezpiecznego
transportu papierowej dokumentacji medycznej, w tym ww. procedury z 18 lutego 2022
r. Zatem dopiero od tego momentu można uznać, że administrator zastosował środki
bezpieczeństwa odpowiednie do ryzyka, w oparciu o prawidłowo przeprowadzoną ocenę.
Na koniec należy odnieść się do działań Administratora wskazanych w przesłanym zgło‐
szeniu naruszenia ochrony danych osobowych. Administrator w pkt (…) formularza
zgłoszenia naruszenia ochrony danych osobowych zatytułowanym „(…)” wskazał m.in.
na „wyciągnięcie konsekwencji dyscyplinarnych wobec pracownika odpowiedzialnego za
naruszenie”.
W ocenie Prezesa UODO takie działanie w okolicznościach przedmiotowej sprawy nie
było prawidłowe. Podatności polegały na braku sprecyzowania i zakomunikowania pra‐
cownikom: zasad postępowania, sposobów zabezpieczenia danych, czy też określeniu
przez Administratora konkretnych środków bezpieczeństwa przetwarzanych danych w
ramach wizyt domowych przy wykorzystywaniu prywatnego samochodu pracownika. W
sytuacji, w której Administrator dopełniłby powyższych działań, to rzeczywiście mógłby
egzekwować ich stosowanie. Wówczas naruszenie przez pracownika obowiązujących pro‐
cedur mogłoby stanowić pewne uzasadnienie dla wyciągnięcia wobec niego
konsekwencji dyscyplinarnych.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 18 z 31

Działanie, w którym to Administrator przerzuca na pracownika obowiązki zapewnienia
odpowiedniego do ryzyka bezpieczeństwa przetwarzania danych, a następnie wyciąga
negatywne konsekwencje wobec pracownika za naruszenie obowiązków, które należą do
Administratora, nie znajduje swojego oparcia w przepisach rozporządzenia 2016/679.
Wobec braku ustalenia i wdrożenia przez Administratora na podstawie przeprowadzonej
analizy ryzyka, adekwatnych środków technicznych i organizacyjnych mających na celu
zminimalizowanie ryzyka naruszenia bezpieczeństwa danych przetwarzanych poza orga‐
nizacją Administratora, w ramach wizyt domowych z wykorzystaniem prywatnych samo‐
chodów pracowników, stwierdzić należy, że Administrator nie zapewnił odpowiedniego
do ryzyka poziomu zabezpieczenia danych. Tym samym nie można uznać, aby Admini‐
strator, uwzględniając stan wiedzy technicznej, koszt wdrażania oraz charakter, zakres,
kontekst i cele przetwarzania oraz ryzyko naruszenia praw lub wolności osób fizycznych
o różnym prawdopodobieństwie wystąpienia i wadze zagrożenia, wdrożył odpowiednie
środki techniczne i organizacyjne, aby zapewnić stopień bezpieczeństwa odpowiadający
temu ryzyku, co stanowi o naruszeniu przez Administratora art. 32 ust. 1 rozporządzenia
2016/679. Powyższe okoliczności przesądzają również o niewdrożeniu przez Administra‐
tora odpowiednich środków technicznych zarówno przy określaniu sposobów przetwarza‐
nia, jak i w czasie przetwarzania danych osobowych, aby przetwarzanie to odbywało się
zgodnie z rozporządzeniem 2016/679 i w celu nadania przetwarzaniu niezbędnych za‐
bezpieczeń, oraz braku uaktualnienia środków bezpieczeństwa do czego był on zobowią‐
zany zgodnie z art. 24 ust. 1 i art. 25 ust. 1 rozporządzenia 2016/679, jak również o nie‐
zastosowaniu środków technicznych i organizacyjnych zapewniających stopień bezpie‐
czeństwa odpowiadający ryzyku naruszenia praw lub wolności osób fizycznych poprzez
zapewnienie zdolności do ciągłego zapewnienia poufności, integralności, dostępności i
odporności systemów i usług przetwarzania, do czego zobowiązuje administratora da‐
nych art. 32 ust. 1 lit. b) rozporządzenia 2016/679, oraz przy uwzględnieniu ryzyka wią‐
żącego się z przetwarzaniem danych osobowych, o którym mowa w art. 32 ust. 2 rozpo‐
rządzenia 2016/679, a w konsekwencji również o naruszeniu zasady poufności wyrażonej
w art. 5 ust. 1 lit. f) rozporządzenia 2016/679, której ww. przepisy są uszczegółowieniem.
Jak bowiem wskazał WSA w Warszawie w wyroku z 26 sierpnia 2020 r., sygn. II SA/Wa
2826/19, „(…) czynności o charakterze techniczno–organizacyjnym leżą w gestii admini‐
stratora danych osobowych, ale nie mogą być dobierane w sposób całkowicie swobodny
i dobrowolny, bez uwzględnienia stopnia ryzyka oraz charakteru chronionych danych
osobowych”.
Następstwem naruszenia przez Administratora zasady poufności jest naruszenie zasady
rozliczalności, o której mowa w art. 5 ust. 2 rozporządzenia 2016/679. Jak wynika z
orzeczenia WSA w Warszawie z 10 lutego 2021 r., sygn. II SA/Wa 2378/20, „Zasada rozli‐
czalności bazuje więc na prawnej odpowiedzialności administratora za właściwe wypeł‐
nianie obowiązków i nakłada na niego obowiązek wykazania zarówno przed organem
nadzorczym, jak i przed podmiotem danych, dowodów na przestrzeganie wszystkich
zasad przetwarzania danych”. Podobnie kwestię zasady rozliczalności interpretuje WSA

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 19 z 31

w Warszawie w wyroku z 26 sierpnia 2020 r., sygn. akt II SA/Wa 2826/19, „Biorąc pod
uwagę całość norm rozporządzenia 2016/679, podkreślić należy, że administrator ma
znaczną swobodę w zakresie stosowanych zabezpieczeń, jednocześnie jednak ponosi od‐
powiedzialność za naruszenie przepisów o ochronie danych osobowych. Z zasady rozli‐
czalności wprost wynika, że to administrator danych powinien wykazać, a zatem udo‐
wodnić, że przestrzega przepisów określonych w art. 5 ust. 1 rozporządzenia 2016/679”.

III. Uzasadnienie nałożenia i ustalenia wysokości
administracyjnej kary pieniężnej.
Na podstawie art. 58 ust. 2 lit. i) rozporządzenia 2016/679, każdemu organowi nadzor‐
czemu przysługuje uprawnienie do zastosowania, oprócz lub zamiast innych środków na‐
prawczych przewidzianych w art. 58 ust. 2 lit. a)-h) oraz lit. j) tego rozporządzenia, admi‐
nistracyjnej kary pieniężnej na mocy art. 83 rozporządzenia 2016/679, zależnie od oko‐
liczności konkretnej sprawy. Mając na uwadze ustalenia stanu faktycznego Prezes Urzędu
Ochrony Danych Osobowych, korzystając z przysługującego mu uprawnienia określone‐
go we wskazanym wyżej przepisie rozporządzenia 2016/679, stwierdził, że w rozpatry‐
wanej sprawie zaistniały przesłanki uzasadniające nałożenie na Administratora
administracyjnej kary pieniężnej.
Wedle art. 83 ust. 4 lit. a) rozporządzenia 2016/679 naruszenia przepisów kształtujących
obowiązki administratora i podmiotu przetwarzającego, o których mowa w art. 8, 11,
25-39 oraz 42 i 43, podlegają zgodnie z ust. 2 administracyjnej karze pieniężnej w wyso‐
kości do 10 000 000 EUR, a w przypadku przedsiębiorstwa – w wysokości do 2% jego cał‐
kowitego rocznego światowego obrotu z poprzedniego roku obrotowego, przy czym
zastosowanie ma kwota wyższa.
Stosownie do art. 83 ust. 5 lit. a) rozporządzenia 2016/679 naruszenia przepisów doty‐
czących podstawowych zasad przetwarzania, w tym warunków zgody, o których to zasa‐
dach i warunkach mowa w art. 5, 6, 7, oraz 9, podlegają zgodnie z ust. 2 administracyj‐
nej karze pieniężnej w wysokości do 20 000 000 EUR, a w przypadku przedsiębiorstwa –
w wysokości 4% jego całkowitego rocznego światowego obrotu z poprzedniego roku
obrotowego, przy czym zastosowanie ma kwota wyższa.
Z kolei art. 83 ust. 3 rozporządzenia 2016/679 stanowi, iż jeżeli administrator lub pod‐
miot przetwarzający narusza umyślnie lub nieumyślnie w ramach tych samych lub po‐
wiązanych operacji przetwarzania kilka przepisów rozporządzenia 2016/679, całkowita
wysokość administracyjnej kary pieniężnej nie przekroczy wysokości kary za
najpoważniejsze naruszenie.
Nakładając na Administratora administracyjną karę pieniężną, Prezes UODO skorzystał
ze wskazówek zawartych w Wytycznych Europejskiej Rady Ochrony Danych (zwanej da‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 20 z 31

lej „EROD”) w sprawie obliczania administracyjnych kar pieniężnych na podstawie RODO
(wersja 2.1), przyjętych 24 maja 2023 r (zwanych dalej „Wytycznymi 04/2022”)[2] i na
ich podstawie dokonał analizy zachowania Administratora, które doprowadziło do naru‐
szenia art. 25 ust. 1, art. 32 ust. 1 i 2, art. 5 ust. 1 lit. f) oraz art. 5 ust. 2 rozporządzenia
2016/679. Zachowanie to polegało na niezapewnieniu właściwego poziomu ochrony
danych pacjentów, wobec których Administrator realizował „wizyty domowe”, przy okre‐
ślaniu sposobów przetwarzania (naruszenie art. 25 ust. 1 rozporządzenia 2016/679). W
szczególności Administrator nie przeprowadził oceny ryzyka dla ochrony wyżej wskaza‐
nych danych pacjentów, która uwzględniałaby zagrożenie polegające na nieuprawnio‐
nym dostępie do danych pacjentów przetwarzanych w dokumentacji medycznej podczas
realizacji „wizyt domowych”, i dzięki której mógłby określić i wdrożyć adekwatne środki
bezpieczeństwa dla tego procesu przetwarzania danych (naruszenie art. 32 ust. 1 i 2
rozporządzenia 2016/679). To zachowanie Administratora (stanowiące jednocześnie na‐
ruszenie art. 5 ust. 1 lit. f) oraz art. 5 ust. 2 rozporządzenia 2016/679) jest w ocenie Pre‐
zesa UODO efektem jednego aktu woli Administratora, który nie podjął działań wdrażają‐
cych i egzekwujących stosowanie środków ochrony danych osobowych pacjentów,
wobec których udzielał świadczeń zdrowotnych w formie „wizyt domowych”. Następ‐
stwem tego zachowania była materializacja zagrożenia utraty danych osobowych (…)
pacjentów (zawartych w dokumentacji medycznej), u których pracownik przeprowadził
„wizyty domowe”. Biorąc również pod uwagę kontekst tego zachowania, w szczególno‐
ści, że dotyczyło ono jednej, określonej grupy pacjentów Administratora – tych, wobec
których Administrator w ramach prowadzonej działalności od 25 maja 2018 r. do 18
lutego 2022 r. udzielał świadczeń zdrowotnych w formie „wizyt domowych” – należy
uznać, że stanowi ono „jedno spójne zachowanie” (zob. pkt 28 Wytycznych 04/2022).
Jednym zachowaniem (opisanym w pkt 68 uzasadnienia niniejszej decyzji) Administrator
dokonał naruszenia kilku przepisów rozporządzenia 2016/679 (art. 25 ust. 1 oraz art. 32
ust. 1 i 2 oraz – w konsekwencji – art. 5 ust. 1 lit. f) i art. 5 ust. 2 rozporządzenia
2016/679). W stosunku do wszystkich tych naruszeń zastosowany został przepis art. 83
ust. 3 rozporządzenia 2016/679, przy czym naruszenia art. 25 ust. 1 oraz art. 32 ust. 1 i
2 rozporządzenia 2016/679 zagrożone są karą wynikającą z art. 83 ust. 4 rozporządzenia
2016/679 (do 10 000 000 euro lub do 2% rocznego obrotu Administratora), natomiast
naruszenia art. 5 ust. 1 lit. f) oraz art. 5 ust. 2 rozporządzenia 2016/679 (będące wyni‐
kiem naruszenia przepisów art. 25 ust. 1 oraz art. 32 ust. 1 i 2 rozporządzenia 2016/679)
zagrożone są karą wynikającą z art. 83 ust. 5 rozporządzenia 2016/679 (do 20 000 000
euro lub do 4% rocznego obrotu Administratora). Za najpoważniejsze naruszenie Prezes
UODO uznał naruszenie art. 5 ust. 1 lit. f) oraz art. 5 ust. 2 rozporządzenia 2016/679. Za
taką oceną przemawia fakt, że powyższe przepisy rozporządzenia 2016/679 regulują za‐
sady (zasadę integralności i poufności oraz zasadę rozliczalności) stanowiące normy
nadrzędne nad pozostałymi normami określonymi w przepisach rozporządzenia
2016/679. Nadrzędność ta przejawia się m.in. koniecznością odczytywania norm zawar‐
tych w przepisach o ochronie danych w sposób zgodny z tymi zasadami[3]. Stąd naru‐
szenie zasad można uznać za konsekwencję naruszenia przepisów szczegółowych okre‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 21 z 31

ślonych w art. 25 ust. 1 oraz art. 32 ust. 1 i 2 rozporządzenia 2016/679. Ponadto już
samo objęcie naruszeń zasad, o których mowa w art. 5 rozporządzenia 2016/679, zagro‐
żeniem karą wyższą z dwóch przewidzianych tych aktem prawnym świadczy o tym, że
sam prawodawca unijny uznał je in abstracto za poważniejsze od naruszeń wskazanych
w art. 83 ust. 4 rozporządzenia 2016/679, i w praktyce najpoważniejsze, gdyż brak w
tym rozporządzeniu naruszeń zagrożonych surowszymi sankcjami.
Administracyjna kara pieniężna w wysokości 32 832 zł (słownie: trzydziestu dwóch tysię‐
cy ośmiuset trzydziestu dwóch złotych) nałożona na Administratora łącznie za narusze‐
nie wszystkich powyższych przepisów rozporządzenia 2016/679, nie przekracza wysoko‐
ści kary za najpoważniejsze stwierdzone w toku postępowania naruszenie, tj. naruszenie
art. 5 ust. 1 lit. f) oraz art. 5 ust. 2 rozporządzenia 2016/679, które zgodnie z art. 83 ust.
5 lit. a) rozporządzenia 2016/679 podlega administracyjnej karze pieniężnej w wysokości
do 20 000 000 euro lub w wysokości do 4% całkowitego światowego obrotu przedsiębior‐
stwa z poprzedniego roku obrotowego (zob. pkt 65-66 i 67 uzasadnienia niniejszej decy‐
zji).
Decydując o nałożeniu administracyjnej kary pieniężnej Prezes UODO – stosownie do tre‐
ści art. 83 ust. 2 lit. a)-k) rozporządzenia 2016/679 – wziął pod uwagę następujące oko‐
liczności sprawy, stanowiące o konieczności zastosowania w sprawie tego rodzaju sank‐
cji oraz jednocześnie wpływające obciążająco na wymiar nałożonej administracyjnej kary
pieniężnej:
Charakter, waga i czas trwania naruszenia przy uwzględnieniu charakteru, zakresu lub
celu danego przetwarzania, liczby poszkodowanych osób, których dane dotyczą, oraz
rozmiaru poniesionej przez nie szkody (art. 83 ust. 2 lit. a) rozporządzenia 2016/679).
Stwierdzone w niniejszej sprawie naruszenie przepisów o ochronie danych osobo‐
wych, którego skutkiem było uzyskanie przez osoby trzecie nieuprawnionego dostę‐
pu do przetwarzanych danych przez Administratora, ma poważny charakter i znacz‐
ną wagę, stwarza bowiem wysokie ryzyko negatywnych skutków prawnych dla osób
dotkniętych naruszeniem ochrony danych osobowych. Niewywiązanie się przez Ad‐
ministratora z obowiązku zastosowania odpowiednich środków zabezpieczających
przetwarzane dane przed nieuprawnionym ujawnieniem pociąga za sobą nie tylko
potencjalną, ale również realną możliwość wykorzystania ich przez podmioty trzecie
niezgodnie z przepisami rozporządzenia 2016/679 bez wiedzy i wbrew woli osób,
których dane dotyczą, np. w celu nawiązania stosunków prawnych lub zaciągnięcia
zobowiązań w ich imieniu.
Nie bez znaczenia jest charakter prowadzonej działalności Administratora polegają‐
cej na udzielaniu świadczeń zdrowotnych, gdzie zapewnienie poufności przetwarza‐
nych danych osobowych zostało podniesione do rangi tajemnicy lekarskiej, a sama
utrata dostępu do danych osobowych może powodować ryzyka związane z brakiem
możliwości lub utrudnieniem udzielenia świadczenia zdrowotnego, w wymagany nie‐
zwłoczny sposób. Są to kryteria, które wpływają na powagę naruszenia przepisów
dotyczących zabezpieczenia danych.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 22 z 31

Ponadto stwierdzić należy, że naruszenie poufności danych osobowych osób, któ‐
rych naruszenie dotyczy, stanowi dla nich niewątpliwie szkodę niemajątkową
(krzywdę). Osoby fizyczne, których dane pozyskano w sposób nieuprawniony, mogą
bowiem co najmniej odczuwać obawę przed utratą kontroli nad swoimi danymi oso‐
bowymi, kradzieżą tożsamości lub oszustwem dotyczącym tożsamości, czy wreszcie
– stratą finansową. Jak wskazał Sąd Okręgowy w Warszawie w wyroku z 6 sierpnia
2020 r. sygn. akt XXV C 2596/19, obawa, a więc utrata bezpieczeństwa stanowi real‐
ną szkodę niemajątkową wiążącą się z obowiązkiem jej naprawienia. Z kolei Trybu‐
nał Sprawiedliwości UE w orzeczeniu z 14 grudnia 2023 r. w/s Natsionalna agentsia
za prihodite (C-340/21) podkreślił, że „Art. 82 ust. 1 RODO należy interpretować w
ten sposób, że obawa przed ewentualnym wykorzystaniem przez osoby trzecie w
sposób stanowiący nadużycie danych osobowych, jaką żywi osoba, której dane do‐
tyczą, w następstwie naruszenia tego rozporządzenia może sama w sobie stanowić
"szkodę niemajątkową" w rozumieniu tego przepisu”.
Czas trwania naruszenia przepisów o ochronie danych osobowych, to jest okres od
25 maja 2018 r. (data rozpoczęcia stosowania rozporządzenia 2016/679) do 18 lute‐
go 2022 r. (zatwierdzenie procedury wskazującej zasady bezpieczeństwa, obowiązu‐
jące w razie konieczności transportu dokumentacji medycznej poza siedzibą Admini‐
stratora – w szczególności w trakcie wizyt domowych) uznać należy niewątpliwie za
długi. Zaś im dłużej trwa naruszenie przepisów rozporządzenia 2016/679 związane z
ryzykiem naruszenia praw lub wolności osób, których dane dotyczą, tym ryzyko za‐
istnienia oraz skala negatywnych dla tych osób konsekwencji naruszenia niewątpli‐
wie się zwiększa. Dlatego też stwierdzony w niniejszej sprawie czas trwania
naruszenia wpływa obciążająco na jego ocenę. EROD w Wytycznych 04/2022 wyja‐
śnia, że „organ nadzorczy może zasadniczo przypisać większą wagę naruszeniu o
dłuższym czasie trwania. Im dłuższy czas trwania naruszenia, tym większą wagę
organ nadzorczy może przypisać temu czynnikowi” (zob. pkt 53 lit. c) Wytycznych
04/2022). Ponadto Grupa Robocza ds. Ochrony Danych Art. 29 w Wytycznych w
sprawie stosowania i ustalania administracyjnych kar pieniężnych do celów
rozporządzenia nr 2016/679 (zwanych dalej „Wytycznymi WP253”), wskazała, że
„czas trwania naruszenia może przykładowo świadczyć o: a) celowym działaniu ad‐
ministratora danych; b) braku podjęcia odpowiednich środków zapobiegawczych; c)
niemożności wprowadzenia wymaganych środków technicznych i organizacyjnych”
(zob. str. 11). W niniejszej sprawie można mówić w ocenie Prezesa UODO o świado‐
mym działaniu Administratora i braku podjęcia przez niego adekwatnych środków
zapobiegawczych. Nie wchodzi natomiast w grę niemożność wprowadzenia odpo‐
wiednich środków technicznych i organizacyjnych, skoro ich wdrożenie było możliwe
po stwierdzeniu przez Administratora zaistnienia naruszenia ochrony danych osobo‐
wych.
Naruszenie przepisów dotyczących ochrony danych osobowych dotyczyło potencjal‐
nie wszystkich osób, wobec których administrator udzielał świadczeń zdrowotnych
w formie „wizyt domowych”. Administrator zobowiązany był bowiem zapewnić odpo‐
wiednie do ryzyka bezpieczeństwo przetwarzania danych osobowych wszystkim pa‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 23 z 31

cjentom, wobec których realizowane były takie wizyty. Z ustaleń stanu faktycznego
sprawy wynika, że w okresie trwania naruszenia przepisów rozporządzenia
2016/679, to jest od 25 maja 2018 r. do 18 lutego 2022 r. szacowana liczba osób,
wobec których administrator udzielał świadczeń zdrowotnych w formie „wizyt domo‐
wych”, to (…) osób. Jest to w ocenie Prezesa UODO duża liczba osób, i jako taka
wpływa obciążająco na wymiar orzeczonej administracyjnej kary pieniężnej.
Umyślny charakter naruszenia (art. 83 ust. 2 lit. b) rozporządzenia 2016/679).
W organizacji Administratora zostały przeprowadzone dwa audyty, w których zostały
wskazane nieprawidłowości związane z przetwarzaniem danych poza jego siedzibą.
Jednak wskazane rekomendacje nie znalazły swojego praktycznego odzwierciedlenia
w ramach stosowanych środków technicznych i organizacyjnych, w szczególności w
ramach obowiązujących procedur. Administrator wobec stwierdzonej praktyki zwrotu
do siedziby Administratora dokumentacji medycznej po przeprowadzeniu wizyty do‐
mowej oraz ustalenia braku stosowania się do tej praktyki przez jednego z pracowni‐
ków, nie podjął żadnych działań mających na celu zmianę tego stanu rzeczy. Zmiana
podejścia w tym zakresie nastąpiła dopiero po naruszeniu ochrony danych osobo‐
wych, a więc po upływie ponad 4 lat od otrzymania przez Administratora
rekomendacji zawartych w audycie z 13 lipca 2017 r.
Wobec powyższego Administrator był świadomy, w jaki sposób powinien przetwa‐
rzać dane osobowe w ramach realizacji wizyt domowych przez pracowników, aby za‐
pewnić im odpowiednie bezpieczeństwo, w tym ochronę przed nieuprawnionym do‐
stępem, za pomocą odpowiednich środków technicznych i organizacyjnych, a więc w
jaki sposób zapewnić faktyczne poszanowanie zasady „integralności i poufności”
wyrażonej w art. 5 ust. 1 lit. f) rozporządzenia 2016/679. Tym samym Administrator
umyślnie naruszył art. 25 ust 1 oraz art. 32 ust. 1 i 2 rozporządzenia 2016/679, co
poskutkowało wystąpieniem naruszenia poufności i dostępności danych licznych pa‐
cjentów, którym Administrator udzielał świadczeń zdrowotnych w formie „wizyt do‐
mowych”, czyli naruszeniem art. 5 ust. 1 lit. f) oraz art. 5 ust. 2 rozporządzenia
2016/679.
Kategorie danych osobowych, których dotyczyło naruszenie (art. 83 ust. 2 lit. g)
rozporządzenia 2016/679).
W Wytycznych 04/2022 EROD wskazała, że „[j]eśli chodzi o wymóg uwzględnienia
kategorii danych osobowych, których dotyczyło naruszenie (art. 83 ust. 2 lit. g)
RODO), w RODO wyraźnie wskazano rodzaje danych, które podlegają szczególnej
ochronie, a tym samym bardziej rygorystycznej reakcji przy nakładaniu kar pienięż‐
nych. Dotyczy to co najmniej rodzajów danych objętych art. 9 i 10 RODO oraz da‐
nych nieobjętych zakresem tych artykułów, których rozpowszechnianie natychmiast
powoduje szkody lub dyskomfort osoby, której dane dotyczą (np. danych dotyczą‐
cych lokalizacji, danych dotyczących komunikacji prywatnej, krajowych numerów
identyfikacyjnych lub danych finansowych, takich jak zestawienia transakcji lub nu‐
mery kart kredytowych). Ogólnie rzecz biorąc, im większej liczby takich kategorii da‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 24 z 31

nych dotyczy naruszenie lub im bardziej wrażliwe są dane, tym większą wagę organ
nadzorczy może przypisać temu czynnikowi” (zob. pkt 57 Wytycznych 04/2022).
W okolicznościach niniejszej sprawy dane osobowe pacjentów, którym Administrator
powinien zapewnić odpowiednie bezpieczeństwo dotyczyły zdrowia tych pacjentów,
a więc należały do danych szczególnej kategorii (wymienionej w art. 9 ust. 1 rozpo‐
rządzenia 2016/679). W tym miejscu należy zauważyć, że definicja „danych doty‐
czących zdrowia” zawarta w art. 4 pkt 15 rozporządzenia 2016/679 „[…] obejmuje
nie tylko informacje odnoszące się do zdrowia fizycznego lub psychicznego osoby
(np. informacja, na jakie schorzenie cierpi osoba), ale obejmują również informacje o
korzystaniu z usług opieki zdrowotnej (np. wizyt u lekarza, świadczeń medycznych,
przepisanych lekarstw itp.)”[4]. Oznacza to, że ilość danych dotyczących zdrowia pa‐
cjentów, która znajdowała się w przetwarzanej przez Administratora dokumentacji
medycznej była znaczna. Ponadto, oprócz danych dotyczących zdrowia, na wysokie
ryzyko naruszenia praw lub wolności pacjentów dotkniętych niniejszym naruszeniem
przepisów rozporządzenia 2016/679 wpływ miał również szeroki zakres przetwarza‐
nych przez Administratora danych pacjentów, który obejmował: imię i nazwisko,
datę urodzenia, adres zamieszkania lub pobytu, imiona rodziców, nazwisko rodowe
matki oraz numer ewidencyjny PESEL. Należy podkreślić, iż w szczególności nie‐
uprawnione ujawnienie takiego rodzaju danych jak numer ewidencyjny PESEL, który
wraz z imieniem i nazwiskiem jednoznacznie identyfikuje osobę fizyczną, może real‐
nie i negatywnie wpływać na ochronę praw lub wolności tej osoby. Jak wskazał WSA
w Warszawie w wyroku z 1 lipca 2022 r. o sygn. akt II SA/Wa 4143.21 „W przypadku
naruszenia takich danych, jak imię, nazwisko oraz numer PESEL, możliwa jest bo‐
wiem kradzież lub sfałszowanie tożsamości skutkująca negatywnymi
konsekwencjami dla osób, których dane dotyczą”.
Spośród przesłanek wymienionych w art. 83 ust. 2 rozporządzenia 2016/679 Prezes
UODO uwzględnił następujące okoliczności wpływające łagodząco na wymiar orzeczonej
administracyjnej kary pieniężnej:
Stopień współpracy Administratora z organem nadzorczym w celu usunięcia naruszenia
oraz złagodzenia jego ewentualnych negatywnych skutków (art. 83 ust. 2 lit. f)
rozporządzenia 2016/679).
Administrator przeprowadził ponowną analizę ryzyka, na podstawie której określił
odpowiednie środki w celu zapewnienia bezpieczeństwa danym przetwarzanym w
ramach wizyt domowych. W szczególności dokonał zmiany procedury polegających
na wprowadzeniu konkretnych zasad bezpieczeństwa obowiązujących w razie ko‐
nieczności transportu dokumentacji medycznej poza siedzibą placówki medycznej,
w tym w trakcie wizyt domowych. Następnie przeprowadził szkolenia pracowników
obejmujące aktualizacje przedmiotowej procedury. W ocenie Prezesa UODO działa‐
nia te należy uznać za okoliczność łagodzącą – wpływającą w sposób wyraźny na
obniżenie wysokości wymierzonej kary.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 25 z 31

Wszelkie inne łagodzące czynniki mające zastosowanie do okoliczności sprawy (art. 83
ust. 2 lit. k) rozporządzenia 2016/679).
Administrator po ustaniu stanu naruszenia przepisów o ochronie danych osobowych
(zob. pkt 72 uzasadnienia niniejszej decyzji) i w trakcie trwania niniejszego
postępowania przystąpił do „Kodeksu postępowania dotyczącego ochrony danych
osobowych przetwarzanych w małych placówkach medycznych” (zob. pkt 18 uza‐
sadnienia niniejszej decyzji). Okoliczności tej Prezes UODO nie może poczytać na ko‐
rzyść Administratora w ramach przesłanki określonej w art. 83 ust. 2 lit. j) rozporzą‐
dzenia 2016/679 (stosowanie przez administratora zatwierdzonych kodeksów postę‐
powania na mocy art. 40 rozporządzenia 2016/679), ponieważ Administrator przy‐
stąpił do kodeksu dopiero po ustaniu stanu naruszenia przepisów rozporządzenia
2016/679. Jednakże mając na uwadze okoliczności niniejszej sprawy należy
potraktować takie działanie Administratora jako „inny łagodzący czynnik”, o którym
mowa w art. 83 ust. 2 lit. k) rozporządzenia 2016/679. Stosowanie kodeksu postępo‐
wania zatwierdzonego na mocy art. 40 rozporządzenia 2016/679 świadczy bowiem
co do zasady o zapewnieniu przez administratora adekwatnego poziomu ochrony
danych, która to ochrona uwzględnia specyfikę branży danego podmiotu (w tym
przypadku branży medycznej) i potwierdza wywiązywanie się z obowiązków, które
zostały nałożone na administratora rozporządzeniem 2016/679. Oznacza to, że sto‐
sując kodeks postępowania określony w art. 40 rozporządzenia 2016/679, Admini‐
strator podjął decyzję o podwyższeniu standardu ochrony danych osobowych w
swojej organizacji, co należy ocenić pozytywnie.
Inne, niżej wskazane okoliczności wskazane w art. 83 ust. 2 rozporządzenia 2016/679, po
dokonaniu oceny ich wpływu na stwierdzone w niniejszej sprawie naruszenie przepisów
rozporządzenia 2016/679, zostały przez Prezesa UODO uznane za neutralne, to znaczy
nie mające ani obciążającego ani łagodzącego wpływu na wymiar orzeczonej
administracyjnej kary pieniężnej. Są to:
Działania podjęte w celu zminimalizowania szkody poniesionej przez osoby, których
dane dotyczą (art. 83 ust. 2 lit. c) rozporządzenia 2016/679).
Działania Administratora ograniczyły się w tym zakresie wyłącznie do zawiadomie‐
nia osób, których dane dotyczą, o naruszeniu ochrony danych osobowych. Zawiado‐
mienie to stanowi jednak jedynie wypełnienie prawnego obowiązku wynikającego z
art. 34 ust. 2 rozporządzenia 2016/679, a jak stanowią Wytyczne WP253 „[z]wykłe
dopełnienie […] obowiązku przez administratora nie może być interpretowane jako
czynnik osłabiający/łagodzący” (zob. str. 16 Wytycznych WP253). W taki sam sposób
(jako wypełnienie obowiązku prawnego) należy rozpatrywać również powiadomienie
przez Administratora policji o kradzieży dokumentacji zawierającej dane osobowe
pacjentów. Zatem powyższe działania Administratora nie mogą być ocenione
łagodząco w kontekście niniejszej przesłanki.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 26 z 31

Stopień odpowiedzialności administratora z uwzględnieniem środków technicznych i or‐
ganizacyjnych wdrożonych przez niego na mocy art. 25 i 32 (art. 83 ust. 2 lit. d)
rozporządzenia 2016/679).
W Wytycznych 04/2022 EROD wskazuje, że – rozpatrując tę przesłankę – „organ
nadzorczy musi odpowiedzieć na pytanie, w jakim stopniu administrator «zrobił
wszystko, czego można by było oczekiwać», zważywszy na charakter, cele lub za‐
kres przetwarzania oraz w świetle obowiązków nałożonych na niego przez rozporzą‐
dzenie” (zob. pkt 77 Wytycznych 04/2022).
Prezes UODO stwierdził w niniejszej sprawie naruszenie przez Administratora przepi‐
su art. 25 i 32 ust. 1 i 2 rozporządzenia 2016/679. W jego ocenie na administratorze
ciąży w wysokim stopniu odpowiedzialność za niewdrożenie odpowiednich środków
technicznych i organizacyjnych, które zapobiegłyby naruszeniu ochrony danych oso‐
bowych. Oczywistym jest, że w rozważanym kontekście charakteru, celu i zakresu
przetwarzania danych osobowych Administrator nie „zrobił wszystkiego, czego moż‐
na by było od niego oczekiwać”; nie wywiązał się tym samym z nałożonych na niego
przepisem art. 25 i 32 rozporządzenia 2016/679 obowiązków. W niniejszej sprawie
okoliczność ta stanowi jednak o istocie samego naruszenia; nie jest jedynie czynni‐
kiem wpływającym – łagodząco lub obciążająco – na jego ocenę. Z tego też względu
brak odpowiednich środków technicznych i organizacyjnych, o których mowa w art.
25 i 32 rozporządzenia 2016/679, nie może zostać przez Prezesa UODO uznany w
niniejszej sprawie za okoliczność mogącą dodatkowo wpłynąć na surowszą ocenę
naruszenia i wymiar nałożonej na Administratora administracyjnej kary pieniężnej
Wszelkie stosowne wcześniejsze naruszenia ze strony administratora lub podmiotu prze‐
twarzającego (art. 83 ust. 2 lit. e) rozporządzenia 2016/679).
Prezes UODO nie stwierdził jakichkolwiek, dokonanych przez Administratora, wcze‐
śniejszych naruszeń przepisów o ochronie danych osobowych, w związku z czym
brak jest podstaw do traktowania tej okoliczności jako obciążającej. Obowiązkiem
każdego administratora jest przestrzeganie przepisów prawa (w tym o ochronie da‐
nych osobowych), więc brak wcześniejszych naruszeń nie może być okolicznością
łagodzącą przy wymierzaniu sankcji.
Sposób w jaki organ nadzorczy dowiedział się o naruszeniu (art. 83 ust. 2 lit. h)
rozporządzenia 2016/679).
Prezes UODO stwierdził naruszenie przepisów rozporządzenia 2016/679 w wyniku
zgłoszenia naruszenia ochrony danych osobowych dokonanego przez Administrato‐
ra.
Administrator dokonując tego zgłoszenia realizował jedynie ciążący na nim obowią‐
zek prawny, brak jest więc podstaw do uznania, że okoliczność ta stanowi
okoliczność łagodzącą. Zgodnie z Wytycznymi 04/2022 „(…) przy ocenie tego aspek‐
tu szczególną wagę można przypisać kwestii, czy administrator lub podmiot prze‐
twarzający powiadomił o naruszeniu z własnej inicjatywy, a jeśli tak, to w jakim za‐
kresie, zanim organ nadzorczy został poinformowany o naruszeniu w drodze – na

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 27 z 31

przykład – skargi lub dochodzenia. Okoliczność ta nie ma znaczenia, gdy administra‐
tor podlega szczególnym obowiązkom w zakresie zgłaszania naruszeń (jak np. obo‐
wiązkowi zgłaszania naruszenia ochrony danych osobowych określonemu w art. 33).
W takich przypadkach fakt dokonania zgłoszenia należy uznać za okoliczność
neutralną (…)” (zob. pkt 98 Wytycznych 04/2022).
Przestrzeganie wcześniej zastosowanych w tej samej sprawie środków, o których mowa
w art. 58 ust. 2 rozporządzenia 2016/679 (art. 83 ust. 2 lit. i) rozporządzenia 2016/679).
Przed wydaniem niniejszej decyzji Prezes UODO nie stosował wobec Administratora
w rozpatrywanej sprawie żadnych środków wymienionych w art. 58 ust. 2 rozporzą‐
dzenia 2016/679, w związku z czym Administrator nie miał obowiązku podejmowa‐
nia żadnych działań związanych z ich stosowaniem, a które to działania, poddane
ocenie Prezesa UODO, mogłyby mieć obciążający lub łagodzący wpływ na ocenę
stwierdzonego naruszenia.
Stosowanie zatwierdzonych kodeksów postępowania na mocy art. 40 rozporządzenia
2016/679 lub zatwierdzonych mechanizmów certyfikacji na mocy art. 42 rozporządzenia
2016/679 (art. 83 ust. 2 lit. j) rozporządzenia 2016/679).
W okresie trwania rozpatrywanego w niniejszej sprawie naruszenia Administrator nie
stosował zatwierdzonych kodeksów postępowania ani zatwierdzonych mechani‐
zmów certyfikacji, o których mowa w przepisach rozporządzenia 2016/679. Zatem
nie może być uwzględniona na korzyść Administratora okoliczność późniejszego
przyjęcia i stosowania tego rodzaju instrumentów jako środków gwarantujących
wyższy niż standardowy poziom ochrony przetwarzanych danych osobowych.
Zwłaszcza w sytuacji, w której Administrator przystąpił do „Kodeksu postępowania
dotyczącego ochrony danych osobowych przetwarzanych w małych placówkach me‐
dycznych” już po ustaniu stanu naruszenia przepisów rozporządzenia 2016/679 (19
czerwca 2023 r.).
Osiągnięte bezpośrednio lub pośrednio w związku z naruszeniem korzyści finansowe lub
uniknięte straty (art. 83 ust. 2 lit. k) rozporządzenia 2016/679).
Prezes UODO nie stwierdził, żeby Administrator w związku z naruszeniem odniósł ja‐
kiekolwiek korzyści finansowe lub uniknął tego rodzaju strat. Brak jest więc podstaw
do traktowania tej okoliczności jako obciążającej Administratora. Stwierdzenie zaist‐
nienia wymiernych korzyści finansowych wynikających z naruszenia przepisów roz‐
porządzenia 2016/679 należałoby ocenić zdecydowanie negatywnie. Nieosiągnięcie
zaś przez Administratora takich korzyści, jako stan naturalny, niezależny od naru‐
szenia i jego skutków, jest okolicznością, która z istoty rzeczy nie może być łagodzą‐
ca dla Administratora. Interpretację tę potwierdza już samo sformułowanie przepisu
art. 83 ust. 2 lit. k) rozporządzenia 2016/679, który nakazuje organowi nadzorczemu
zwrócić należytą uwagę na korzyści „osiągnięte” – zaistniałe po stronie podmiotu
dokonującego naruszenia.
Prezes UODO wszechstronnie rozpatrując sprawę nie odnotował innych niż opisane
powyżej okoliczności mogących mieć wpływ na ocenę naruszenia i na wysokość

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 28 z 31

orzeczonej administracyjnej kary pieniężnej, które powinny zostać ujęte w ramach
rozpatrywania przesłanki z art. 83 ust. 2 lit. k) rozporządzenia 2016/679.
Ustalając w niniejszej sprawie wysokość nałożonej na Administratora administracyjnej
kary pieniężnej Prezes UODO zastosował metodykę przyjętą przez EROD w Wytycznych
04/2022. Zgodnie z przedstawionymi w tym dokumencie wskazówkami Prezes UODO
przeprowadził niżej przedstawiony (w pkt 87-92 uzasadnienia niniejszej decyzji) proces
kalkulacji kary.
Jako podstawę obliczenia administracyjnej kary pieniężnej Prezes UODO przyjął wartość
obrotu Administratora za rok 2024 przedstawioną przez niego w sprawozdaniach finan‐
sowych załączonych do pisma z 13 maja 2025 r., to jest w sprawozdaniu finansowym
NZOZ (…) H. Sp. j. za okres od 01.01.2024 r. do 15.08.2024 r. oraz w sprawozdaniu fi‐
nansowym NZOZ (…) H. Sp. z o.o. za okres od 16.08.2024 r. do 31.12.2024 r. Zgodnie z
tymi dokumentami łączny obrót Administratora w roku 2024 wyniósł (…) zł, co w przeli‐
czeniu na euro (wg. średniego kursu euro z 28 stycznia 2025 r. – 1 euro = 4,2092 zł –
przyjętego dla tego oraz dla wszelkich innych poniższych przeliczeń walutowych zgodnie
z art. 103 u.o.d.o. – stanowi równowartość kwoty (…) euro.
Prezes UODO dokonał kategoryzacji stwierdzonego w niniejszej sprawie naruszenia
przepisów rozporządzenia 2016/679 (vide Rozdział 4.1 Wytycznych 04/2022). Wśród na‐
ruszonych przez Administratora przepisów rozporządzenia 2016/679 znajdują się przepi‐
sy art. 5 ust. 1 lit. f) oraz art. 5 ust. 2 rozporządzenia 2016/679 określające podstawowe
zasady przetwarzania danych osobowych. Naruszenia tych przepisów należą – zgodnie z
art. 83 ust. 5 lit. a) rozporządzenia 2016/679 – do kategorii naruszeń zagrożonych karą
wyższą z dwóch przewidzianych w rozporządzeniu 2016/679 wymiarów kar (z maksymal‐
ną wysokością do 20 000 000 euro lub do 4% całkowitego rocznego obrotu przedsiębior‐
stwa z poprzedniego roku obrotowego). Są one więc in abstracto poważniejsze od dru‐
giej grupy naruszeń podlegających administracyjnym karom pieniężnym (wskazanych w
art. 83 ust. 4 rozporządzenia 2016/679).
Prezes UODO ocenił stwierdzone w niniejszej sprawie naruszenie (w szczególności naru‐
szenie podstawowych zasad przetwarzania) jako naruszenie o średnim poziomie powagi
(vide Rozdział 4.2 Wytycznych 04/2022). W ramach tej oceny wzięte zostały pod uwagę
te przesłanki spośród wymienionych w art. 83 ust. 2 rozporządzenia 2016/679, które
tyczą się strony przedmiotowej naruszenia (składają się na „powagę” naruszenia), to
jest: charakter, waga i czas trwania naruszenia (art. 83 ust. 2 lit. a) rozporządzenia
2016/679), umyślny lub nieumyślny charakter naruszenia (art. 83 ust. 2 lit. b) rozporzą‐
dzenia 2016/679) oraz kategorie danych osobowych, których dotyczyło naruszenie (art.
83 ust. 2 lit. g) rozporządzenia 2016/679). Szczegółowa ocena tych okoliczności przed‐
stawiona została powyżej (zob. pkt 72-74 uzasadnienia niniejszej decyzji). W tym miej‐
scu wskazać należy, że rozważenie ich łącznego wpływu na ocenę stwierdzonego w ni‐
niejszej sprawie naruszenia traktowanego w całości prowadzi do wniosku, że poziom
jego powagi (rozumianej zgodnie z Wytycznymi 04/2022) jest średni. Konsekwencją tego
jest zaś przyjęcie – jako kwoty wyjściowej do obliczenia kary – wartości mieszczącej się w

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 29 z 31

przedziale od 10% do 20% maksymalnej wysokości kary możliwej do orzeczenia wobec
Administratora, to jest – zważywszy na limit określony w art. 83 ust. 5 rozporządzenia
2016/679 – od kwoty 2 000 000 euro do kwoty 4 000 000 euro (vide Podrozdział 4.2.4
Wytycznych 04/2022). Za adekwatną, uzasadnioną okolicznościami niniejszej sprawy,
kwotę wyjściową Prezes UODO uznał kwotę 3 000 000 euro (równowartość 12 627 600
zł).
Prezes UODO dostosował kwotę wyjściową odpowiadającą średniej powadze stwierdzo‐
nego naruszenia do obrotu Administratora jako miernika jego wielkości i siły
gospodarczej (vide Rozdział 4.3 Wytycznych 04/2022). Zgodnie z Wytycznymi 04/2022,
w przypadku przedsiębiorstw, których roczny obrót wynosi od 2 do 10 mln euro, organ
nadzorczy może rozważyć dokonanie dalszych obliczeń wysokości kary na podstawie
wartości mieszczącej się w przedziale od 0,3% do 2% kwoty wyjściowej. Zważywszy na
przychód Administratora osiągnięty przez niego w roku 2024 (zob. pkt 87 uzasadnienia
niniejszej decyzji) Prezes UODO za stosowne uznał skorygowanie podlegającej oblicze‐
niom kwoty kary do wartości odpowiadającej (…)% kwoty wyjściowej, to jest do kwoty
(…) euro (równowartość (…) zł).
Prezes UODO dokonał oceny wpływu na stwierdzone naruszenie pozostałych (poza tymi
uwzględnionymi wyżej w ocenie powagi naruszenia) okoliczności wskazanych w art. 83
ust. 2 rozporządzenia 2016/679 (vide Rozdział 5 Wytycznych 04/2022). Okoliczności te,
mogące mieć obciążający lub łagodzący wpływ na ocenę naruszenia, odnoszą się – jak
zakładają Wytyczne 04/2022 – do strony podmiotowej naruszenia, to jest do samego
podmiotu będącego sprawcą naruszenia oraz do jego zachowania przed naruszeniem, w
jego trakcie, i po jego zaistnieniu. Szczegółowa ocena i uzasadnienie wpływu każdej z
tych przesłanek na ocenę naruszenia przedstawione zostały powyżej (zob. pkt 76-85
uzasadnienia niniejszej decyzji). Prezes UODO w niniejszej sprawie za okoliczności łago‐
dzące uznał stopień współpracy Administratora w celu usunięcia naruszenia (art. 83 ust.
2 lit. f) rozporządzenia 2016/679) oraz – jako „inny czynnik łagodzący” – przystąpienie
przez Administratora do „Kodeksu postępowania dotyczącego ochrony danych osobo‐
wych przetwarzanych w małych placówkach medycznych” (art. 83 ust. 2 lit. k) rozporzą‐
dzenia 2016/679). Pozostałe przesłanki odnoszące się do strony podmiotowej naruszenia
– jak wskazano wyżej – nie miały wpływu, ani łagodzącego ani obciążającego, na ocenę
naruszenia i w konsekwencji na wymiar kary. Ze względu więc na zaistnienie w sprawie
dodatkowych okoliczności łagodzących, Prezes UODO, oceniając ich wpływ na stwierdzo‐
ne naruszenie, uznał za zasadne zmniejszenie o 60% ustalonej wyżej kwoty kary (zob.
pkt 90 uzasadnienia niniejszej decyzji) – do kwoty 7 800 euro (równowartość 32 832 zł).
Prezes UODO uznał, że ustalona zgodnie z powyższymi zasadami wysokość kary nie wy‐
maga dodatkowej korekty ze względu na zasady skuteczności, proporcjonalności i od‐
straszającego charakteru kary (art. 83 ust. 1 rozporządzenia 2016/679). W jego ocenie
administracyjna kara pieniężna w wysokości 32 832 zł będzie w okolicznościach niniej‐
szej sprawy skuteczna (przez swoją dolegliwość pozwoli osiągnąć swój cel represyjny, ja‐
kim jest ukaranie za bezprawne zachowanie), odstraszająca (pozwoli skutecznie zniechę‐

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 30 z 31

cić zarówno Administratora, jak i innych administratorów do popełniania w przyszłości
naruszeń przepisów rozporządzenia 2016/679) oraz proporcjonalna (będzie adekwatna
do stwierdzonej wagi naruszenia, nie będzie wykraczać poza możliwości finansowe Ad‐
ministratora, pozwalając jednocześnie na osiągnięcie zakładanych celów). Kwota 32 832
zł (równowartość 7 800 euro) stanowi w ocenie Prezesa UODO próg, powyżej którego
dalsze zwiększanie wysokości kary nie będzie już wiązało się ze wzrostem jej skuteczno‐
ści i odstraszającego charakteru (Administrator już trakcie trwania niniejszego postępo‐
wania wykazał się wyższą niż standardowa odpowiedzialnością za bezpieczeństwo prze‐
twarzanych przez siebie danych osobowych i ochronę praw i wolności osób, których te
dane dotyczą). Z drugiej natomiast strony obniżenie w większym stopniu wysokości kary
mogłoby się odbyć kosztem jej skuteczności i odstraszającego charakteru, a także spój‐
nego stosowania i egzekwowania rozporządzenia 2016/679 oraz zasady równego
traktowania podmiotów na rynku wewnętrznym UE i EOG.
Stosownie do treści art. 103 u.o.d.o. równowartość wyrażonych w euro kwot, o których
mowa w art. 83 rozporządzenia 2016/679, oblicza się w złotych według średniego kursu
euro ogłaszanego przez Narodowy Bank Polski w tabeli kursów na dzień 28 stycznia każ‐
dego roku, a w przypadku gdy w danym roku Narodowy Bank Polski nie ogłasza średnie‐
go kursu euro w dniu 28 stycznia – według średniego kursu euro ogłoszonego w najbliż‐
szej po tej dacie tabeli kursów Narodowego Banku Polskiego. W 2025 r. średni kurs euro
został ogłoszony przez Narodowy Bank Polski na dzień 28 stycznia 2025 r. w wysokości 1
euro = 4,2092 zł. Stosując ten kurs euro do kary określonej na kwotę 7 800 euro Prezes
UODO, na podstawie art. 83 ust. 5 lit. a) rozporządzenia 2016/679 w związku z art. 103
u.o.d.o., nałożył na Administratora – za naruszenie opisane w sentencji niniejszej decyzji
– administracyjną karę pieniężną w ostatecznej wysokości 32 832 zł (słownie: trzydzieści
dwa tysiące osiemset trzydzieści dwa złote).
W ocenie Prezesa UODO, zastosowana administracyjna kara pieniężna spełnia w ustalo‐
nych okolicznościach niniejszej sprawy funkcje, o których mowa w art. 83 ust. 1 rozpo‐
rządzenia 2016/679, tzn. będzie w tym indywidualnym przypadku skuteczna, proporcjo‐
nalna i odstraszająca. W ocenie Prezesa UODO nałożona na Administratora administra‐
cyjna kara pieniężna jest proporcjonalna zarówno do powagi naruszenia (wynikającej z
podstawowych zasad dotyczących przetwarzania danych osobowych), jak i do wielkości
administratora, którą to wielkość – mierzoną jego obrotem – należy rozpatrywać w niero‐
zerwalnym związku ze skutecznością kary i jej odstraszającym charakterem. Stwierdzić
w tym miejscu należy, że zastosowanie wobec Administratora jakiegokolwiek innego
środka naprawczego przewidzianego w art. 58 ust. 2 rozporządzenia 2016/679, w szcze‐
gólności zaś poprzestanie na upomnieniu (art. 58 ust. 2 lit. b) rozporządzenia 2016/679),
nie byłoby proporcjonalne do wagi stwierdzonych nieprawidłowości w procesie
przetwarzania danych osobowych.
Nałożona na Administratora administracyjna kara pieniężna stanowi ok. (…) % całkowite‐
go obrotu Administratora za 2024 r. Jednocześnie warto podkreślić, że kwota nałożonej
administracyjnej kary pieniężnej to jedynie 0,039 % maksymalnej wysokości kary, którą

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

Decyzja DKN.5131.17.2022

Strona 31 z 31

Prezes UODO mógł, zgodnie z art. 83 ust. 5 rozporządzenia 2016/679, nałożyć na Admi‐
nistratora za stwierdzone w niniejszej sprawie naruszenie. Zważywszy na przedstawione
wyniki finansowe (w tym na osiągnięty przez Administratora w roku 2024 łączny zysk
netto w kwocie ok. (…) zł), stwierdzić należy, że orzeczona administracyjna kara pienięż‐
na nie będzie dla Administratora nadmiernie dotkliwa. Jednocześnie kara będzie skutecz‐
na (osiągnie cel jakim jest ukaranie administratora za najpoważniejsze naruszenie o da‐
leko idących skutkach) i odstraszająca na przyszłość. W ocenie Prezesa UODO orzeczona
kara spełni w tych konkretnych okolicznościach również funkcję represyjną, jako że sta‐
nowić będzie adekwatną odpowiedź na naruszenie przez Administratora przepisów roz‐
porządzenia 2016/679, a także funkcję prewencyjną – wskaże bowiem zarówno Admini‐
stratorowi, jak i innym administratorom na naganność takich jak stwierdzone w niniej‐
szej sprawie, lub podobnych naruszeń przepisów rozporządzenia 2016/679.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

[1] Ustawa z dnia 10 maja 2018 r. o ochronie danych osobowych (Dz. U. z 2019 r. poz.
1781), dalej jako u.o.d.o.
[2] Wytyczne w języku polskim pod adresem: https://www.edpb.europa.eu/system/fi‐
les/2024-01/edpb_guidelines_042022_calculationofadministrativefines_pl_0.pdf.
[3] P. Fajgielski [w:] Komentarz do rozporządzenia nr 2016/679 w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) [w:] Ogólne rozporządzenie o ochronie danych. Ustawa o ochronie
danych osobowych. Komentarz, wyd. II, W. 2022, art. 5.
[4] P. Fajgielski [w:] Komentarz do rozporządzenia nr 2016/679 w sprawie ochrony…,
art. 4.

https://uodo.neurodoc.pl/document/urn:ndoc:gov:pl:uodo:2022:dkn_5131_17/content

2025-09-03 13:16

