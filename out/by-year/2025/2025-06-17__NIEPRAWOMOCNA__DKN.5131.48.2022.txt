Warszawa, 17 czerwca 2025
NIEPRAWOMOCNA

Decyzja
DKN.5131.48.2022

Na podstawie art. 104 § 1 ustawy z dnia 14 czerwca 1960 r. – Kodeks postępowania ad‐
ministracyjnego[1] (dalej: „k.p.a.”) w związku z art. 7 ust. 1, art. 60 oraz art. 102 ust. 1
pkt 1 i ust. 3 ustawy z dnia 10 maja 2018 r. o ochronie danych osobowych[2] (dalej:
„u.o.d.o.”) oraz art. 57 ust. 1 lit. a) i h), art. 58 ust. 2 lit. d) i lit. i), art. 83 ust. 1-3, art. 83
ust. 4 lit. a) w związku z art. 24 ust. 1, art. 25 ust. 1, art. 32 ust. 1 i 2 oraz art. 83 ust. 5
lit. a) w związku z art. 5 ust. 1 lit. f) i art. 5 ust. 2 rozporządzenia Parlamentu Europej‐
skiego i Rady (UE) 2016/679 z dnia 27 kwietnia 2016 r. w sprawie ochrony osób fizycz‐
nych w związku z przetwarzaniem danych osobowych i w sprawie swobodnego przepły‐
wu takich danych oraz uchylenia dyrektywy 95/46/WE (ogólne rozporządzenie o ochronie
danych; dalej: „rozporządzenie 2016/679”)[3],
po przeprowadzeniu wszczętego w urzędu postępowania administracyjnego w sprawie
naruszenia przepisów o ochronie danych osobowych przez (…) Szpital (…) im. B. F. w N.
z siedzibą w N. przy ul. (…) (dalej: Szpital), Prezes Urzędu Ochrony Danych Osobowych
(dalej: „Prezes UODO”):
stwierdzając naruszenie przez Szpital przepisów art. 24 ust. 1, art. 25 ust. 1 oraz art. 32
ust. 1 i 2 rozporządzenia 2016/679, polegające na niewdrożeniu:
1) odpowiednich środków technicznych i organizacyjnych zapewniających bezpieczeń‐
stwo danych osobowych przetwarzanych w systemach informatycznych oraz ochro‐
nę praw osób, których dane dotyczą, na podstawie analizy ryzyka uwzględniającej
stan wiedzy technicznej, koszt wdrażania, charakter, zakres, kontekst, cele przetwa‐
rzania i ryzyko naruszenia praw lub wolności osób fizycznych, w tym ryzyko wiążące
się z przetwarzaniem, w szczególności wynikające z przypadkowego lub niezgodne‐
go z prawem zniszczenia, utraty, modyfikacji, nieuprawnionego ujawnienia lub nie‐
uprawnionego dostępu do danych osobowych przesyłanych, przechowywanych lub
w inny sposób przetwarzanych;

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

2)

I.

II.

Strona 2 z 41

odpowiednich środków technicznych i organizacyjnych w celu zapewnienia regular‐
nego testowania, mierzenia i oceniania skuteczności środków technicznych i organi‐
zacyjnych mających zapewnić bezpieczeństwo danych osobowych przetwarzanych
w systemach informatycznych;
skutkującym naruszeniem zasady integralności i poufności (art. 5 ust. 1 lit. f) rozpo‐
rządzenia 2016/679) oraz zasady rozliczalności (art. 5 ust. 2 rozporządzenia
2016/679);
nakłada na Szpital, za naruszenie przepisów art. 5 ust. 1 lit. f) i ust. 2, art. 25 ust. 1
oraz art. 32 ust. 1 i 2 rozporządzenia 2016/679, administracyjną karę pieniężną w
kwocie 66 500 PLN (słownie: sześćdziesiąt sześć tysięcy pięćset złotych);
nakazuje Szpitalowi dostosowanie operacji przetwarzania do przepisów
rozporządzenia 2016/679 poprzez:
a) wdrożenie odpowiednich środków technicznych i organizacyjnych zapewniają‐
cych bezpieczeństwo danych osobowych przetwarzanych w systemach informa‐
tycznych oraz ochronę praw osób, których dane dotyczą, na podstawie analizy
ryzyka uwzględniającej stan wiedzy technicznej, koszt wdrażania, charakter, za‐
kres, kontekst, cele przetwarzania i ryzyko naruszenia praw lub wolności osób
fizycznych, w tym ryzyko wiążące się z przetwarzaniem, w szczególności wyni‐
kające z przypadkowego lub niezgodnego z prawem zniszczenia, utraty, modyfi‐
kacji, nieuprawnionego ujawnienia lub nieuprawnionego dostępu do danych
osobowych przesyłanych, przechowywanych lub w inny sposób przetwarzanych;
b) wdrożenie odpowiednich środków technicznych i organizacyjnych w celu zapew‐
nienia regularnego testowania, mierzenia i oceniania skuteczności środków
technicznych i organizacyjnych mających zapewnić bezpieczeństwo danych
osobowych przetwarzanych w systemach informatycznych,
w terminie 60 dni od dnia doręczenia niniejszej decyzji.

Uzasadnienie

I. Informacje wstępne
Szpital jest podmiotem leczniczym niebędącym przedsiębiorcą, którego podmiotem two‐
rzącym jest Uniwersytet (…) w N. z siedzibą w N. przy ul. (…), prowadzonym w formie
samodzielnego publicznego zakładu opieki zdrowotnej. Szpital działa na podstawie „Sta‐
tutu (…) Szpitala (…) im. B. F. w N.”, uchwalonego na podstawie art. 42 ust. 2 ustawy z

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 3 z 41

dnia 15 kwietnia 2011 r. o działalności leczniczej[4] oraz ustawy z dnia 20 lipca 2018 r. –
Prawo o szkolnictwie wyższym i nauce[5] przez Senat Uniwersytetu (…) w N..
13 stycznia 2020 r. do Prezesa UODO wpłynęło zgłoszenie naruszenia ochrony danych
osobowych[6] (uzupełnione 6 marca 2020 r.) dokonane przez Szpital, jako administrato‐
ra[7] (dalej: „zgłoszenie”). Zgłoszenie zostało zarejestrowane pod znakiem DKN.
5130.155.2020.
Zgłoszone naruszenie ochrony danych osobowych polegało na przełamaniu zabezpie‐
czeń systemów informatycznych Szpitala i zainfekowaniu ich złośliwym
oprogramowaniem typu ransomware[8], skutkującym naruszeniem poufności i dostępno‐
ści zgromadzonych w nich danych osobowych[9] dotyczących około 2 000 pracowników
Szpitala (dalej: „incydent”).
Zgłoszenie stało się dla Prezesa UODO impulsem do weryfikacji prawidłowości realizacji
przez Szpital obowiązków spoczywających na nim jako administratorze. W związku z tym
Prezes UODO zainicjował działania mające na celu zbadanie nie tylko okoliczności
incydentu, ale także zgodności przetwarzania[10] przez Szpital danych osobowych obję‐
tych incydentem z przepisami o ochronie danych osobowych, tj. rozporządzeniem
2016/679 i u.o.d.o.
Wobec powyższego, działając na podstawie art. 58 ust. 1 lit. a) i e) rozporządzenia
2016/679, w pismach z 7 lutego 2020 r., 20 marca 2020 r., 21 października 2020 r. i 27
maja 2022 r. Prezes UODO zwrócił się do Szpitala o przekazanie dodatkowych informacji,
które Szpital przedstawił w pismach z 18 lutego 2020 r., 27 kwietnia 2020 r., 30
października 2020 r. i 10 czerwca 2022 r.
Na podstawie dokonanych w ten sposób ustaleń 4 października 2022 r. Prezes UODO
wszczął z urzędu postępowanie administracyjne w przedmiocie możliwości naruszenia
przez Szpital przepisów art. 5 ust. 1 lit. f) i ust. 2, art. 24 ust. 1, art. 25 ust. 1 oraz art. 32
ust. 1 i 2 rozporządzenia 2016/679. Postępowanie w sprawie zostało zarejestrowane pod
znakiem DKN.5131.48.2022.
W toku postępowania w pismach z 4 października 2022 r., 16 lutego 2024 r. i 1 marca
2024 r. Prezes UODO wezwał Szpital do złożenia dodatkowych wyjaśnień, których Szpital
udzielił w pismach z 10 października 2022 r., 29 lutego 2024 r. i 8 marca 2024 r.
Prezes UODO, dokonując oceny zgromadzonego materiału dowodowego, uznał przedsta‐
wione przez Szpital dowody za wiarygodne oraz posiadające wymaganą moc dowodową.
Na taką ocenę w szczególności wpłynęła wewnętrzna spójność i logiczność złożonych
wyjaśnień, a także ich zgodność z pozostałym materiałem dowodowym zgromadzonym
w sprawie.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 4 z 41

II. Stan faktyczny
W oparciu o materiał dowodowy zgromadzony w ramach zgłoszenia, dodatkowych wyja‐
śnień Szpitala dotyczących incydentu oraz w toku postępowania administracyjnego
Prezes UODO dokonał następujących ustaleń dotyczących stanu faktycznego:

A. Charakter incydentu
Incydent wystąpił 11 stycznia 2020 r. ok. godziny 23:00 i został stwierdzony[11] przez
Szpital 12 stycznia 2020 r. Polegał on na przełamaniu zabezpieczeń infrastruktury infor‐
matycznej Szpitala i zainfekowaniu jej złośliwym oprogramowaniem ransomware, bloku‐
jącym dostęp do systemów informatycznych i uniemożliwiającym odczyt zapisanych w
nich danych osobowych. Cyberatak objął serwery fizyczne i maszyny wirtualne, w tym
serwery obsługujące program Płatnik[12], oprogramowanie do kontroli dostępu na od‐
działy oraz kontrolery domeny, serwer plików, a także serwer kopii zapasowych (zob.
zgłoszenie). Należy podkreślić, że zdarzenie nie objęło systemów klasy HIS[13], wykorzy‐
stywanych przez Szpital do przetwarzania danych osobowych pacjentów (zob. pismo z
29 lutego 2024 r.).
Za pośrednictwem systemów informatycznych, o których mowa w pkt 9, Szpital przetwa‐
rzał dane osobowe dotyczące ok. 2000 osób (zob. pismo z 29 lutego 2024 r.) w zakresie
obejmującym następujące kategorie: nazwiska i imiona, imiona rodziców, data urodze‐
nia, adres zamieszkania lub pobytu, numer ewidencyjny PESEL, dane o przynależności
do związków zawodowych, login do systemu M. (…)[14], numer karty dostępowej do
drzwi wejściowych na oddział szpitalny, komórka organizacyjna (zob. pismo z 8 marca
2024 r.).
Szpital poinformował, że skutkiem incydentu było naruszenie poufności i dostępności
danych osobowych, o których mowa w pkt 10. Wskazał, że „[n]ie ma pewności, że dane
nie straciły poufności” (zob. pismo z 18 lutego 2020 r.), jednocześnie akcentując, że
„[n]ie ma dowodów, że (…) [nieuprawniony] podmiot zapoznał się z treścią informacji,
które zostały zaszyfrowane” (zob. pismo z 29 lutego 2024 r.).
Szpital odzyskał finalnie dostęp do danych osobowych przetwarzanych za pośrednic‐
twem programu Płatnik, oprogramowania do kontroli dostępu na oddziały oraz kontrole‐
rów domeny. W wyniku zdarzenia Szpital utracił pliki oraz zmiany w plikach powstałe w
okresie pomiędzy lipcem 2019 r. a styczniem 2020 r. Pliki te mogły zawierać dane osobo‐
we pracowników Szpitala w nieokreślonym zakresie (zob. pismo z 10 czerwca 2022 r.).

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 5 z 41

Szpital wskazał, że „nie posiada dowodu przyczyny zaszyfrowania danych, jednakże z
wysokim prawdopodobieństwem stwierdza, że zostało skompromitowane jedno z haseł
administratora domeny, którym przestępcy posłużyli się do włamania. Wskazuje na to
fakt, że wszystkie maszyny fizyczne i wirtualne wskazane w zgłoszeniu były wpięte do M.
(…) a wiele serwerów, które mają system operacyjny V. oraz serwery z U. nie wpięte do
M. (…) i będące w tym samym środowisku nie zostały zaszyfrowane” (zob. pismo z 27
kwietnia 2020 r.).
Szpital zgłosił zdarzenie zespołowi CERT Polska (znak: # (…)) oraz Prokuraturze Rejono‐
wej (…) w N. (sygn.: (…)), która 7 kwietnia 2020 r. wydała postanowienie o umorzeniu
dochodzenia wobec niewykrycia sprawcy przestępstwa (zob. zgłoszenie, pismo z 27
kwietnia 2020 r.).

B. Techniczne i organizacyjne środki bezpieczeństwa da‐
nych osobowych stosowane przez Szpital w chwili
wystąpienia incydentu
Na mocy „Zarządzenia Dyrektora Szpitala nr 43/2017 z dnia 16 sierpnia 2017 r. w
sprawie wprowadzenia polityki bezpieczeństwa informacji w (…)” w Szpitalu obowiązy‐
wał dokument „Polityka Bezpieczeństwa Informacji” (zob. pismo z 29 lutego 2024 r.).
Na mocy „Zarządzenia Dyrektora Szpitala nr 73/2018 z dnia 8 listopada 2018 r.” w Szpi‐
talu obowiązywał dokument „Zasady zarządzania ryzykiem bezpieczeństwa informacji w
(…) w N.” (zob. pismo z 10 czerwca 2022 r.).
Szpital poinformował, że poprzedził dobór technicznych i organizacyjnych środków mają‐
cych zapewnić bezpieczeństwo przetwarzanych danych osobowych analizą ryzyka naru‐
szenia praw lub wolności osób fizycznych, przeprowadzoną zgodnie z procedurą, o której
mowa w pkt 16 (zob. pismo z 10 czerwca 2022 r.). Szpital potwierdził przeprowadzenie
takiej analizy, przedkładając dokument „Szacowanie ryzyka bezpieczeństwa informacji –
dokumentacja procesu – 2019 rok” (zob. pismo z 29 lutego 2024 r.).
„(…)” to rozwiązania, które Szpital wskazał jako techniczne i organizacyjne środki bez‐
pieczeństwa danych osobowych stosowane w organizacji w chwili wystąpienia incydentu
(zob. zgłoszenie).
Szpital poinformował, że zgodnie z polityką uwierzytelniania z użyciem haseł stosowaną
w Szpitalu hasła wykorzystywane w usługach M. (…) musiały składać się z co najmniej
(…). Zmiana hasła następowała co (…). Jednocześnie Szpital wskazał, że „nie oceniał
skuteczności środków uwierzytelniających (w tym haseł) osób administrujących domeną
w kontekście ryzyka udostępnienia nieuprawnionym osobom trzecim dostępu do
zasobów, którym te osoby administrowały” (zob. pismo z 30 października 2020 r.).

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 6 z 41

Szpital poinformował, że „dokonywał testowania, mierzenia i oceniania skuteczności
środków technicznych i organizacyjnych mających zapewnić bezpieczeństwo
przetwarzania danych”. Szpital nie poparł tych twierdzeń dowodami, jednocześnie
wskazując, że „powyższe działania nie były archiwizowane, jak również nie tworzono
kopii raportów z dokonanych czynności” (zob. pismo z 30 października 2020 r.).
Szpital poinformował, że „dokonywał testowania wykonywania kopii zapasowych. Two‐
rzenie kopii zapasowych wszystkich danych produkcyjnych (wszystkich serwerów i zwią‐
zanych z nimi danych, również danych osobowych), było wykonywane codziennie. Testo‐
wanie wykonywanych kopii zapasowych najważniejszych maszyn wirtualnych było wyko‐
nywane – raz na 1-2 miesiące, mniej krytycznych zasobów – raz na 2-4 miesiące. Testy
polegały na odtworzeniu całej maszyny wirtualnej w odseparowanym środowisku, uru‐
chomienie jej, sprawdzenie jej działania oraz wyodrębnienie losowo wybranego pliku na
zewnątrz środowiska” (zob. pismo z 10 czerwca 2022 r.). Szpital nie poparł tych
twierdzeń dowodami, jednocześnie wskazując, że „powyższe działania nie były archiwi‐
zowane, nie tworzono również raportów z dokonanych czynności” (zob. pismo z 29 lute‐
go 2024 r.).

C. Środki zastosowane przez Szpital w celu zaradzenia in‐
cydentowi oraz zminimalizowania jego ewentualnych
negatywnych skutków
„(…)” to rozwiązania, które Szpital wskazał jako środki zastosowane w celu zaradzenia
incydentowi i zminimalizowania jego negatywnych skutków dla osób, których dane
dotyczą (zob. zgłoszenie).

D. Techniczne i organizacyjne środki bezpieczeństwa da‐
nych osobowych zastosowane przez Szpital po
wystąpieniu incydentu
„(…)” to opis działań podjętych przez Szpital w celu zminimalizowania ryzyka ponowne‐
go wystąpienia podobnego naruszenia ochrony danych osobowych w przyszłości (zob.
zgłoszenie).
Między 22 czerwca 2020 r. a 3 sierpnia 2020 r. w Szpitalu został przeprowadzony audyt,
którego celem było „[p]otwierdzenie zgodności bezpieczeństwa systemu informacyjnego
wykorzystywanego do świadczenia Usługi Kluczowej z wymaganiami ustawy o Krajowym
Systemie Cyberbezpieczeństwa”. Na jego podstawie sformułowany został „Raport z Au‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 7 z 41

dytu zgodnego z ustawą o Krajowym Systemie Cyberbezpieczeństwa” z 8 sierpnia 2020
r. Prace audytowe przeprowadziła firma zewnętrzna na podstawie umowy z dnia 15
czerwca 2020 r. (zob. pismo z 10 października 2022 r.).
Szpital poinformował, że „[n]a podstawie uzyskanych wyników z audytowanego obszaru,
wskazujących podatności odnoszące się do wykorzystywanych zasobów, wynikające z
nich zagrożenia oraz rekomendowane działania, które zapewnią właściwy poziom ochro‐
ny danych w jednostce, natychmiastowo podjęto kroki w celu zastosowania odpowied‐
nich zabezpieczeń technicznych i organizacyjnych oraz prawidłowej konfiguracji
wykorzystywanych systemów operacyjnych”. Szpital wskazał, że w ramach ww. działań
w latach 2020-2024 wdrożył środki, takie jak m.in.:
–
(…);
–
(…);
–
(…);
–
(…);
–
(…);
–
(…);
–
(…);
–
(…);
–
(…).

III. Uzasadnienie prawne
W tym stanie faktycznym, po zapoznaniu się z całością zgromadzonego w sprawie
materiału dowodowego, Prezes UODO zważył, co następuje.

A. Ramy prawne
Zgodnie z art. 34 ust. 1 i 2 u.o.d.o. Prezes UODO jest organem właściwym w sprawie
ochrony danych osobowych oraz organem nadzorczym, o którym mowa w art. 4 pkt 21
rozporządzenia 2016/679.
Zgodnie z art. 57 ust. 1 lit. a) i h) rozporządzenia 2016/679 każdy organ nadzorczy na
swoim terytorium monitoruje i egzekwuje stosowanie tego rozporządzenia oraz prowadzi
postępowania w sprawie jego stosowania.
W niniejszej sprawie Prezes UODO stwierdził naruszenie przez Szpital art. 5 ust. 1 i ust.
2, art. 24 ust. 1, art. 25 ust. 1 oraz art. 32 ust. 1 i 2 rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 8 z 41

W art. 5 rozporządzenia 2016/679 prawodawca sformułował elementarne zasady doty‐
czące przetwarzania danych osobowych, które muszą być respektowane przez wszyst‐
kich administratorów. Zasady te odgrywają szczególną rolę w rozporządzeniu 2016/679,
ponieważ przypisuje się im nadrzędną moc w stosunku do pozostałych przepisów o
ochronie danych osobowych[15].
Zgodnie z art. 5 ust. 1 lit. f) rozporządzenia 2016/679 dane osobowe muszą być przetwa‐
rzane w sposób zapewniający odpowiednie ich bezpieczeństwo, w tym ochronę przed
niedozwolonym lub niezgodnym z prawem przetwarzaniem oraz przypadkową utratą,
zniszczeniem lub uszkodzeniem, za pomocą odpowiednich środków technicznych lub
organizacyjnych („zasada integralności i poufności”).
Zgodnie z art. 5 ust. 2 rozporządzenia 2016/679 administrator jest odpowiedzialny za
przestrzeganie przepisów ust. 1 i musi być w stanie wykazać ich przestrzeganie („zasada
rozliczalności”).
Zgodnie z art. 24 ust. 1 rozporządzenia 2016/679, uwzględniając charakter, zakres, kon‐
tekst i cele przetwarzania oraz ryzyko naruszenia praw lub wolności osób fizycznych o
różnym prawdopodobieństwie i wadze, administrator wdraża odpowiednie środki tech‐
niczne i organizacyjne, aby przetwarzanie odbywało się zgodnie z rozporządzeniem
2016/679 i aby móc to wykazać. Rezultatem wdrożenia tych środków powinno być zatem
dostosowanie działań administratora do wymogów tego rozporządzenia – pośrednio więc
też, choć nie wyłącznie, odpowiednie zabezpieczenie przetwarzanych danych osobowych
ze względu na poziom ryzyka związanego z przetwarzaniem[16].
Należy podkreślić, że prawodawca uzupełnia treść normy, o której mowa w pkt 32, wska‐
zując, że techniczne i organizacyjne środki wdrożone w celu zapewnienia zgodności
przetwarzania z prawem powinny być „poddawane przeglądom i uaktualniane”. Admini‐
stratorzy powinni więc dokonywać regularnych rewizji stosowanych rozwiązań oraz udo‐
skonalać je w razie potrzeby. Świadczy to o dynamicznym i elastycznym charakterze
procesu zapewnienia przez administratora bezpieczeństwa danych osobowych.
Zgodnie z art. 25 ust. 1 rozporządzenia 2016/679, uwzględniając stan wiedzy technicz‐
nej, koszt wdrażania oraz charakter, zakres, kontekst i cele przetwarzania oraz ryzyko
naruszenia praw lub wolności osób fizycznych o różnym prawdopodobieństwie wystąpie‐
nia i wadze wynikające z przetwarzania, administrator – zarówno przy określaniu sposo‐
bów przetwarzania, jak i w czasie samego przetwarzania – wdraża odpowiednie środki
techniczne i organizacyjne, takie jak pseudonimizacja, zaprojektowane w celu skutecznej
realizacji zasad ochrony danych, takich jak minimalizacja danych, oraz w celu nadania
przetwarzaniu niezbędnych zabezpieczeń, tak by spełnić wymogi rozporządzenia
2016/679 oraz chronić prawa osób, których dane dotyczą („zasada uwzględniania ochro‐
ny danych w fazie projektowania”).
W myśl art. 32 ust. 1 rozporządzenia 2016/679 administrator, uwzględniając stan wiedzy
technicznej, koszt wdrażania oraz charakter, zakres, kontekst i cele przetwarzania oraz
ryzyko naruszenia praw lub wolności osób fizycznych o różnym prawdopodobieństwie i

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 9 z 41

wadze, zobowiązany jest do wdrożenia odpowiednich środków technicznych i organiza‐
cyjnych, aby zapewnić stopień bezpieczeństwa odpowiadający temu ryzyku, w tym m.in.
w stosownym przypadku:
a) pseudonimizacji i szyfrowania danych osobowych;
b) zdolności do ciągłego zapewnienia poufności, integralności, dostępności i
odporności systemów i usług przetwarzania;
c) zdolności do szybkiego przywrócenia dostępności danych osobowych i dostępu do
nich w razie incydentu fizycznego lub technicznego;
d) regularnego testowania, mierzenia i oceniania skuteczności środków technicznych i
organizacyjnych mających zapewnić bezpieczeństwo przetwarzania.
Art. 32 ust. 2 rozporządzenia 2016/679 wskazuje, że oceniając, czy stopień bezpieczeń‐
stwa gwarantowany przez ww. środki jest odpowiedni, uwzględnia się w szczególności
ryzyko wiążące się z przetwarzaniem, w szczególności wynikające z przypadkowego lub
niezgodnego z prawem zniszczenia, utraty, modyfikacji, nieuprawnionego ujawnienia lub
nieuprawnionego dostępu do danych osobowych przesyłanych, przechowywanych lub w
inny sposób przetwarzanych.
W literaturze podnosi się, że wdrażanie „odpowiednich” środków bezpieczeństwa należy
rozumieć jako proces, w ramach którego administrator dąży do tego, aby zastosowane
przez niego techniczne i organizacyjne środki były „skuteczne”, a więc – na ile to możli‐
we – pozwalały zapobiegać naruszeniom ochrony danych osobowych lub minimalizować
ryzyko ich wystąpienia[17].
Przepisy art. 24 ust. 1, art. 25 ust. 1 oraz art. 32 ust. 1 i 2 rozporządzenia 2016/679 sta‐
nowią więc konkretyzację ogólnej zasady integralności i poufności, o której mowa w art.
5 ust. 1 lit. f) tego rozporządzenia. W związku z tym niniejszą sprawę należy analizować
przede wszystkim pod kątem spełnienia przez Szpital, jako administratora, wymagań wy‐
znaczających poziom właściwych do zastosowania środków technicznych i organizacyj‐
nych w celu zabezpieczenia przetwarzanych danych osobowych.
Jednocześnie, jak wynika z treści art. 24 ust. 1 rozporządzenia 2016/679, administrator
ma obowiązek zagwarantowania poprzez odpowiednie rozwiązania, że w razie potrzeby
będzie w stanie wykazać osobom, których dane dotyczą, a także organom nadzorczym,
w jaki sposób zapewnił zgodność z przepisami o ochronie danych osobowych, co należy
utożsamiać z urzeczywistnieniem zasady rozliczalności, o której mowa w art. 5 ust. 2
rozporządzenia 2016/679[18].
W literaturze wskazuje się, że „rozliczalność powinna być więc rozumiana jako pewna
właściwość czynności przetwarzania, pozwalająca na dowodzenie zgodności z przepisa‐
mi prawa operacji na danych osobowych, w szczególności za pomocą dokumentacji
ochrony danych osobowych. (…) Konsekwencją zasady rozliczalności jest to, że w razie
sporu z osobą, której dane dotyczą, albo z organem nadzorczym administrator danych
powinien być w stanie przedstawić dowody na to, że przestrzega przepisów o ochronie
danych osobowych. Dowodami takimi mogą być przede wszystkim dokumenty opisujące

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 10 z 41

zasady przetwarzania i ochrony danych osobowych. Pomimo braku wyraźnego wymogu
wynikającego z przepisów [rozporządzenia 2016/679] zasadne i rekomendowane jest
więc prowadzenie dokumentacji przetwarzania danych osobowych”[19].

B. Podejście oparte na ryzyku
Rozporządzenie 2016/679 zostało oparte na ryzyku. Oznacza to, że ryzyko stanowi kryte‐
rium, na podstawie którego dochodzi do konkretyzacji obowiązków spoczywających na
administratorach w odniesieniu do poszczególnych procesów przetwarzania[20]. Unijny
prawodawca zrezygnował więc z formułowania sztywnych i jednolitych norm postępowa‐
nia na rzecz elastycznych i technologicznie neutralnych regulacji skoncentrowanych na
perspektywie podmiotów danych oraz specyfice przetwarzania[21].Taka orientacja pro‐
wadzi do zapewnienia administratorom stosunkowo szerokiej swobody w zakresie dobie‐
ranych zabezpieczeń przy jednoczesnym zaostrzeniu wobec nich wymagań dotyczących
realizacji określonych obowiązków oraz zwiększeniu odpowiedzialności za ich narusze‐
nie[22].
Motyw 74 preambuły do rozporządzenia 2016/679 stanowi: „Należy nałożyć na admini‐
stratora obowiązki i ustanowić odpowiedzialność prawną administratora za przetwarza‐
nie danych osobowych przez niego samego lub w jego imieniu. W szczególności admini‐
strator powinien mieć obowiązek wdrożenia odpowiednich i skutecznych środków oraz
powinien być w stanie wykazać, że czynności przetwarzania są zgodne z niniejszym roz‐
porządzeniem oraz, że są skuteczne. Środki te powinny uwzględniać charakter, zakres,
kontekst i cele przetwarzania oraz ryzyko naruszenia praw i wolności osób fizycznych”.
Projektowanie mechanizmów przetwarzania powinno więc odbywać się w procesie dwu‐
etapowym. W pierwszej kolejności konieczne jest przeanalizowanie przez administratora
ryzyka dla praw lub wolności osób fizycznych wynikającego z przetwarzania ich danych
osobowych. Następnym etapem jest ustalenie, jakie środki techniczne i organizacyjne
będą odpowiednie, aby zapewnić zgodność z przepisami rozporządzenia 2016/679, w
tym stopień bezpieczeństwa odpowiadający temu ryzyku.
Również w literaturze wskazuje się, że „[a]dministrator danych powinien przeprowadzić
analizę ryzyka i ocenić, z jakimi zagrożeniami ma do czynienia, aby móc zastosować
odpowiednie środki pozwalające skutecznie zabezpieczyć przetwarzane dane”[23]. Po‐
dobnie wypowiadają się także sądy administracyjne, wskazując m.in., że
„[a]dministrator danych powinien (…) przeprowadzić analizę ryzyka i ocenić, z jakimi
zagrożeniami ma do czynienia”[24] oraz że „przeprowadzenie oceny ryzyka stanowi pod‐
stawę do wdrażania przez administratora adekwatnych środków zabezpieczających
dane, zarówno o charakterze technicznym jak i organizacyjnym. Nieprawidłowe oszaco‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 11 z 41

wanie ryzyka powoduje przyjęcie środków, które w niedostateczny sposób chronią dane
osobowe w przypadku wystąpienia przewidywanych zdarzeń (…)”[25].
Kryterium ryzyka zostało szerzej opisane w motywie 75 preambuły do rozporządzenia
2016/679, który wskazuje: „Ryzyko naruszenia praw lub wolności osób fizycznych o róż‐
nym prawdopodobieństwie i wadze może wynikać z przetwarzania danych osobowych
mogącego prowadzić do uszczerbku fizycznego lub szkód majątkowych lub niemajątko‐
wych, w szczególności: jeżeli przetwarzanie może poskutkować dyskryminacją, kradzieżą
tożsamości lub oszustwem dotyczącym tożsamości, stratą finansową, naruszeniem do‐
brego imienia, naruszeniem poufności danych osobowych chronionych tajemnicą zawo‐
dową, nieuprawnionym odwróceniem pseudonimizacji lub wszelką inną znaczną szkodą
gospodarczą lub społeczną; jeżeli osoby, których dane dotyczą mogą zostać pozbawione
przysługujących im praw i wolności lub możliwości sprawowania kontroli nad swoimi da‐
nymi osobowymi; jeżeli przetwarzane są dane osobowe ujawniające pochodzenie rasowe
lub etniczne, poglądy polityczne, wyznanie lub przekonania światopoglądowe, lub przy‐
należność do związków zawodowych oraz jeżeli przetwarzane są dane genetyczne, dane
dotyczące zdrowia lub dane dotyczące seksualności lub wyroków skazujących i czynów
zabronionych lub związanych z tym środków bezpieczeństwa; jeżeli oceniane są czynniki
osobowe, w szczególności analizowane lub prognozowane aspekty dotyczące efektów
pracy, sytuacji ekonomicznej, zdrowia, osobistych preferencji lub zainteresowań, wiary‐
godności lub zachowania, lokalizacji lub przemieszczania się – w celu tworzenia lub wy‐
korzystywania profili osobistych; lub jeżeli przetwarzane są dane osób wymagających
szczególnej opieki, w szczególności dzieci oraz jeżeli przetwarzanie dotyczy dużej ilości
danych osobowych i wpływa na dużą liczbę osób, których dane dotyczą”.
Ponadto unijny prawodawca wyjaśnił poprzez motyw 76 preambuły do rozporządzenia
2016/679, że „[p]rawdopodobieństwo i powagę ryzyka naruszenia praw lub wolności
osoby, której dane dotyczą, należy określić poprzez odniesienie się do charakteru, zakre‐
su, kontekstu i celów przetwarzania danych. Ryzyko należy oszacować na podstawie
obiektywnej oceny, w ramach której stwierdza się, czy z operacjami przetwarzania
danych wiąże się ryzyko lub wysokie ryzyko”.
W motywie 83 preambuły do rozporządzenia 2016/679 wskazano natomiast: „W celu za‐
chowania bezpieczeństwa i zapobiegania przetwarzaniu niezgodnemu z rozporządze‐
niem 2016/679 administrator powinien oszacować ryzyko właściwe dla przetwarzania
oraz wdrożyć środki – takie jak szyfrowanie – minimalizujące to ryzyko. Oceniając ryzyko
w zakresie bezpieczeństwa danych, należy wziąć pod uwagę ryzyko związane z przetwa‐
rzaniem danych osobowych – takie jak przypadkowe lub niezgodne z prawem zniszcze‐
nie, utracenie, zmodyfikowanie, nieuprawnione ujawnienie lub nieuprawniony dostęp do
danych osobowych przesyłanych, przechowywanych lub w inny sposób przetwarzanych
– i mogące w szczególności prowadzić do uszczerbku fizycznego, szkód majątkowych lub
niemajątkowych”.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 12 z 41

C. Ryzyko dla praw lub wolności osób fizycznych związa‐
ne z przetwarzaniem przez Szpital danych osobowych
Wobec powyższego, aby prawidłowo zrealizować obowiązki wynikające z rozporządzenia
2016/679, Szpital zobowiązany był do zapewnienia właściwego poziomu bezpieczeństwa
przetwarzanych danych, w tym danych osobowych objętych incydentem, poprzez wdro‐
żenie odpowiednich środków technicznych i organizacyjnych mających zapewnić ich po‐
ufność, integralność i dostępność, a także do regularnego testowania, mierzenia i oce‐
niania skuteczności tych środków. Decyzje o charakterze podejmowanych w tym kierun‐
ku działań powinny zaś znaleźć oparcie we wnioskach wynikających z przeprowadzanych
analiz ryzyka wiążącego się z przetwarzaniem, uwzględniających m.in. identyfikację po‐
tencjalnych zagrożeń, konsekwencje ich urzeczywistnienia, a także proponowane
rozwiązania mające na celu ich możliwie skuteczną mitygację.
Ponadto Szpital powinien był w toku postępowania wykazać przed Prezesem UODO, czy –
i w jaki sposób – wykonał obowiązki w tym zakresie. Jak wskazał NSA, „[z] brzmienia art.
24 i 32 [rozporządzenia 2016/679] wynika (…), że odpowiedni charakter środków wdro‐
żonych przez administratora należy oceniać w sposób konkretny, biorąc pod uwagę róż‐
ne kryteria, o których mowa w tych artykułach, oraz potrzeby ochrony danych specyficz‐
nie związane z danym przetwarzaniem, a także wynikające z niego ryzyko, tym bardziej
że wspomniany administrator musi być w stanie wykazać zgodność tych środków z tym
rozporządzeniem (…)”[26]. Z kolei WSA w Warszawie podkreślił, że „[o]rgan jest (…)
uprawniony do oceny analizy ryzyka, w tym weryfikacji jej przeprowadzenia w odniesie‐
niu do obiektywnych okoliczności, konfrontując je z kryteriami zawartymi w art. 32 ust. 1
i 2 rozporządzenia 2016/679”[27].
Ze zgromadzonego w sprawie materiału dowodowego wynika jednak, że Szpital zarzą‐
dzał systemami informatycznymi objętymi incydentem, nie przeprowadzając uprzednio
takich analiz w sposób prawidłowy, tj. zgodny ze standardami wynikającymi z
rozporządzenia 2016/679.
Szpital wskazał, że przed wystąpieniem incydentu analiza została przeprowadzona
zgodnie z „Zasadami zarządzania ryzykiem bezpieczeństwa informacji w (…) w N.” (zob.
pismo z 10 czerwca 2022 r.). W tym miejscu należy zaznaczyć, że wdrożenie środka or‐
ganizacyjnego, jakim niewątpliwie jest przedłożony przez Szpital dokument, nie przesą‐
dza jeszcze o należytym przeprowadzeniu przez Szpital analizy ryzyka wiążącego się z
przetwarzaniem. Dokument ten dowodzi jedynie, że Szpital przygotował instrukcję
(procedurę) przeprowadzania takich analiz.
W pkt II-C instrukcja ta wskazuje, jakie kryteria powinna uwzględnić analiza dokonywana
na jej podstawie (str. 2-3). Tabela pt. „Skutek wystąpienia zagrożenia”, do której odwołu‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 13 z 41

ją się ww. wskazówki, koncentruje się jednak na konsekwencjach, jakie może ponieść
Szpital, jako organizacja, ograniczając się do wyszczególnienia następujących rodzajów
skutków: finansowe (np. „strata finansowa powyżej 1 mln zł”), organizacyjne (np. „prze‐
rwa w realizacji zadań statutowych”), reputacja (np. „negatywne opinie w mediach mię‐
dzynarodowych”) (str. 3). Powyższe przesądza o niewłaściwym zdefiniowaniu przez Szpi‐
tal podstawowych założeń zaprojektowanej procedury oceny ryzyka. Rozporządzenie
2016/679 koncentruje się bowiem na ochronie praw i wolności osób fizycznych, których
dotyczą przetwarzane dane osobowe, nie zaś na wąsko rozumianym bezpieczeństwie
administratorów czy też zdolności zapewnienia ciągłości świadczonych przez nich
usług[28]. Z treści art. 24 ust. 1, art. 25 ust. 1 oraz art. 32 ust. 1 i 2 tego rozporządzenia
wynika wprost, że dobierając środki techniczne i organizacyjne, administratorzy powinni
uwzględniać ryzyko naruszenia praw lub wolności osób fizycznych o różnym prawdopo‐
dobieństwie i wadze, czego Szpital powinien być świadomy, skoro wskazał w pkt I swojej
procedury, że „[p]roces zarządzania ryzykiem powinien obejmować ocenę ryzyka naru‐
szenia praw i wolności osób, których dane są przetwarzane” (str. 1).
Zwracał na to uwagę WSA w Warszawie, wskazując, że „[art. 32 ust. 1 lit. b) i c) rozpo‐
rządzenia 2016/679] nie wymaga od administratora danych wdrożenia jakichkolwiek
środków technicznych i organizacyjnych, które mają stanowić środki ochrony danych
osobowych, ale wymaga wdrożenia środków adekwatnych. Taką adekwatność oceniać
należy pod kątem sposobu i celu, w jakim dane osobowe są przetwarzane, ale też należy
brać pod uwagę ryzyko związane z przetwarzaniem tych danych osobowych, które to
ryzyko charakteryzować się może różną wysokością” oraz że „[p]rzyjęte środki mają
mieć charakter skuteczny, w konkretnych przypadkach niektóre środki będą musiały być
środkami o charakterze niwelującym niskie ryzyko, inne – muszą niwelować ryzyko wyso‐
kie, ważne jednak jest, aby wszystkie środki (a także każdy z osobna) były adekwatne i
proporcjonalne do stopnia ryzyka”[29]. Nie ulega zatem wątpliwości, że przedłożona
przez Szpital procedura zarządzania ryzykiem jest fundamentalnie wadliwa z punktu
widzenia przepisów o ochronie danych osobowych.
Niezależnie od tego, Szpital – w celu wykazania przed Prezesem UODO, że przed wystą‐
pieniem incydentu analizował ryzyko związane z przetwarzaniem objętym nim danych
osobowych – przedstawił w toku postępowania dokument „Szacowanie ryzyka bezpie‐
czeństwa informacji – dokumentacja procesu – 2019 rok”. Należy podkreślić, że Szpital
nie wskazał precyzyjnej daty przygotowania lub podpisania dokumentu. Sam dokument
również nie został opatrzony taką datą (zob. pismo z 29 lutego 2024 r.).
W ww. analizie uwzględniono w pkt I („Identyfikacja potencjalnych zagrożeń”) możliwość
wystąpienia takich zjawisk, jak „nieautoryzowane działania” w postaci „nieuprawnionego
zaszyfrowania danych” oraz „przełamanie zabezpieczeń” w postaci „włamania do syste‐
mu/aplikacji” lub „włamania do infrastruktury” (str. 2). Jednocześnie jednak w pkt II
(„Identyfikacja potencjalnych podatności”) nie wskazano żadnych podatności związa‐
nych z ww. zagrożeniami, które Szpital powinien w miarę możliwości wyeliminować (lub
ograniczyć) w celu zmitygowania ryzyka wystąpienia rozpoznanych niebezpieczeństw

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 14 z 41

(str. 3-6). Innymi słowy, Szpital w żaden sposób nie powiązał logicznie hipotetycznych
zagrożeń dla zarządzanych systemów informatycznych z ewentualnymi słabościami tych
systemów lub innego rodzaju źródłami ryzyka.
Następnie, w pkt III („Analiza ryzyka i poziom ryzyka”) ponownie wyszczególniono poten‐
cjalne zagrożenia, takie jak m.in. „przełamanie zabezpieczeń” czy „oprogramowanie zło‐
śliwe”, oceniając prawdopodobieństwo ich wystąpienia jako „możliwe”, zaś ich
potencjalne skutki jako „wysokie”, w konsekwencji uznając poziom związanego z nimi
ryzyka za „wysoki” (str. 7).
W końcu, w pkt IV analizy („Postępowanie z ryzykiem”) zaprezentowane zostały
„[d]odatkowe działania, które zostaną wdrożone w 2020 roku w zakresie postępowania z
ryzykiem w obszarze bezpieczeństwa informacji”, jednakże – ponownie – w żaden spo‐
sób nie powiązano ich logicznie z zagrożeniami określonymi w poprzednich częściach
analizy. Szpital wskazał jedynie niezwykle ogólnie, że „[p]oszczególne działania dotyczą
różnych rodzajów zagrożeń” (str. 8).
Podsumowując, w ramach analizy ryzyka dokonanej w 2019 r. Szpital wykazał świado‐
mość istnienia hipotetycznych zagrożeń polegających na przełamaniu zabezpieczeń sys‐
temów informatycznych, mogącym skutkować m.in. ich eksfiltracją oraz narażeniem ich
na działanie złośliwego oprogramowania. Szpital przedstawił także szereg podatności
„które potencjalnie mogą wystąpić w ograniczonym lub szerszym zakresie” (str. 3), nie
wskazując jednocześnie żadnych związków pomiędzy tymi podatnościami a zagrożenia‐
mi. Szpital ocenił, że prawdopodobieństwo wystąpienia zdarzeń, jakie finalnie miały
miejsce w czasie incydentu, jest „możliwe”, a jego skutki mogą być „wysokie”, określając
istniejące w tym zakresie ryzyko jako „wysokie”. W konsekwencji Szpital zaprezentował
tabelę działań zaplanowanych w ramach postępowania z oszacowanym w ten sposób ry‐
zykiem.
Zdaniem Prezesa UODO przedłożona analiza ryzyka budzi poważne zastrzeżenia wyklu‐
czające możliwość doboru na jej podstawie odpowiednich środków technicznych i organi‐
zacyjnych mających zapewnić zgodność przetwarzania z rozporządzeniem 2016/679
oraz dokonania obiektywnej oceny gwarantowanego przez nie stopnia bezpieczeństwa.
Po pierwsze, analiza przeprowadzona została na podstawie wadliwej procedury, zgodnie
z którą, jak już podniesiono wcześniej, szacowanie ryzyka przeprowadzono z wykorzysta‐
niem matrycy uwzględniającej skutki urzeczywistnienia się zagrożeń identyfikowanych z
perspektywy Szpitala, jako organizacji. Administratorzy powinni zaś rozpoznawać skutki
poszczególnych operacji przetwarzania danych osobowych w postaci ewentualnego
uszczerbku fizycznego lub szkód majątkowych i niemajątkowych, jakie mogą ponieść
osoby fizyczne, których dane te dotyczą[30].
Po drugie, Szpital nie wskazał w treści przedłożonej dokumentacji, jakie procesy przetwa‐
rzania poddawał analizie, ani nie powiązał tych procesów z rozpoznanymi zagrożeniami,
podatnościami oraz ostateczną oceną ryzyka. Szpital nie tylko nie określił więc prawdo‐
podobieństwa i powagi ryzyka naruszenia praw lub wolności osób, których dane dotyczą,

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 15 z 41

ale też w żaden sposób nie odniósł się w swojej ocenie do charakteru, zakresu,
kontekstu i celów przetwarzania danych osobowych[31].
Po trzecie, o nierzetelnym przeprowadzeniu przez Szpital tej procedury świadczy także
wieńczący analizę opis proponowanych działań mających na celu postępowanie z ryzy‐
kiem. Jego niespójność oraz liczne niejasności, tj. m.in. nieprecyzyjne sformułowania,
takie jak np. „zakup sprzętu i oprogramowania związanego z zapewnieniem
bezpieczeństwa informacji”, „zwiększenie dostępności zasobów osobowych w Dziale
(…)” lub „zwiększenie bezpieczeństwa przechowywania kopii zapasowych danych i opro‐
gramowania” (str. 8), brak szczegółowych planów postępowania z ryzykiem i konkret‐
nych terminów ich realizacji, a także zakreślenie ww. propozycji w oderwaniu od jakich‐
kolwiek wymogów wynikających z rozporządzenia 2016/679 (a nawet od treści samej
analizy), nie pozwalają na obiektywną weryfikację tych działań pod kątem ich adekwat‐
ności oraz skuteczności (w szczególności w zakresie ich ostatecznego wpływu na poziom
ryzyka). Szpital nie wykazał ponadto, aby w jakikolwiek sposób monitorował proces
wdrażania ww. środków. Takie postępowanie stoi w oczywistej sprzeczności z
podstawowymi zasadami zarządzania ryzykiem.
Należy jednocześnie wskazać, że zawarte w dokumentacji analizy ryzyka tabele przed‐
stawiające zidentyfikowane przez Szpital zagrożenia i podatności pokrywają się w znacz‐
nej mierze z przykładami zawartymi w załącznikach C i D do Polskiej Normy PN-ISO/IEC
27005:2014-01[32]. Mimo że sama okoliczność odwoływania się przez Szpital do standar‐
dów ISO 27005 bynajmniej nie budzi zastrzeżeń, niedostosowanie ich do ram prawnych
ukształtowanych w rozporządzeniu 2016/679 wskazuje na brak należytej staranności
Szpitala w wykonywaniu zadań spoczywających na nim, jako administratorze.
W związku z powyższym, wobec nieprzeprowadzenia prawidłowego procesu analizy ryzy‐
ka wiążącego się z przetwarzaniem, Szpital nie był zdolny wykazać w toku postępowa‐
nia, że wdrażając techniczne i organizacyjne środki mające zapewnić zgodność przetwa‐
rzania z rozporządzeniem 2016/679, a także oceniając, czy stopień bezpieczeństwa da‐
nych osobowych jest odpowiedni, rzeczywiście uwzględnił kryteria opisane w art. 24 ust.
1, art. 25 ust. 1 oraz 32 ust. 1 rozporządzenia 2016/679, w tym w szczególności ryzyko
naruszenia praw lub wolności osób fizycznych, wynikające w szczególności z przypadko‐
wego lub niezgodnego z prawem zniszczenia, utraty, modyfikacji, nieuprawnionego
ujawnienia lub nieuprawnionego dostępu do danych osobowych, zgodnie z obowiązkiem
wynikającym z art. 32 ust. 2 rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 16 z 41

D. Techniczne i organizacyjne środki bezpieczeństwa da‐
nych osobowych stosowane przez Szpital w chwili
wystąpienia incydentu
Jako techniczne i organizacyjne środki mające zapewnić zgodność z prawem przetwarza‐
nia danych osobowych objętych incydentem, Szpital wskazał następujące rozwiązania:
„(…)” (zob. zgłoszenie).
W ocenie Prezesa UODO środki te nie mogą zostać uznane za odpowiednie wobec ryzyka
związanego z przetwarzaniem danych osobowych w systemach objętych incydentem (a
zatem za spełniające wymogi rozporządzenia 2016/679), jednakże nie tylko dlatego, że
w omawianym przypadku okazały się one nieskuteczne (tj. doszło do naruszenia ochrony
danych osobowych), lecz przede wszystkim ze względu na nieuwzględnienie przez Szpi‐
tal przy ich wdrażaniu czynników oceny ryzyka określonych w rozporządzeniu 2016/679
(zob. cz. III pkt B i C decyzji), a co za tym idzie – niewykazanie przed Prezesem UODO
właściwego stopnia gwarantowanego przez nie bezpieczeństwa.
Szczególnie zaakcentować więc należy, że wystąpienie incydentu nie przesądziło samo
w sobie o naruszeniu przez Szpital przepisów, za które Prezes UODO nakłada na Szpital
administracyjną karę pieniężną. Organy nadzorcze nie uzależniają bowiem zgodności
działań administratorów z przepisami rozporządzenia 2016/679 od zdolności do zapobie‐
żenia przez nich wszystkim potencjalnym naruszeniom ochrony danych osobowych[33].
Incydent stanowił wyłącznie asumpt do podjęcia przez Prezesa UODO czynności w kie‐
runku zbadania prawidłowości przetwarzania przez Szpital danych osobowych w obsza‐
rze objętym tym zdarzeniem, a także przesłankę wskazującą na potencjalną możliwość
zastosowania przez Szpital nieodpowiednich zabezpieczeń objętych nim danych osobo‐
wych. W toku postępowania Szpital powinien był natomiast wykazać Prezesowi UODO, że
– pomimo zaistnienia incydentu – przestrzegał zasad dotyczących przetwarzania danych
osobowych oraz zrealizował obowiązek wdrożenia odpowiednich środków technicznych i
organizacyjnych w celu ochrony takich danych przy przetwarzaniu[34]. W świetle
zgromadzonego materiału dowodowego należy stwierdzić, że tego nie uczynił.
Niezależnie od powyższego, za budzące poważne wątpliwości z punktu widzenia propor‐
cjonalności dobranych przez Szpital środków bezpieczeństwa danych przetwarzanych w
systemów informatycznych objętych incydentem trzeba uznać także informacje
przedstawione w „Raporcie z Audytu zgodnego z ustawą o Krajowym Systemie Cyber‐
bezpieczeństwa”, przygotowanym na podstawie audytu przeprowadzonego w Szpitalu
przez zewnętrznych audytorów między 22 czerwca 2020 r. a 3 sierpnia 2020 r. Celem
audytu było „[p]otwierdzenie zgodności bezpieczeństwa systemu informacyjnego wyko‐
rzystywanego do świadczenia Usługi Kluczowej z wymaganiami ustawy o Krajowym
Systemie Cyberbezpieczeństwa” (str. 5).

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 17 z 41

W pierwszej kolejności należy więc podkreślić, że audyt ten nie objął swoim zakresem
oceny zgodności funkcjonowania Szpitala z przepisami o ochronie danych osobowych.
Jak wskazuje bowiem art. 3 ustawy z dnia 5 lipca 2018 r. o krajowym systemie cyberbez‐
pieczeństwa[35], akt ten koncentruje się przede wszystkim na zapewnieniu bezpiecznego
i niezakłóconego świadczenia usług, nie zaś – jak ma to miejsce w przypadku rozporzą‐
dzenia 2016/679 – na ochronie praw i wolności osób fizycznych. W kontekście zbadania
okoliczności niniejszej sprawy moc dowodowa ww. audytu jest zatem częściowo ograni‐
czona, jednakże ze względu na brak podstaw do podważenia przez Prezesa UODO wiary‐
godności przedstawionych w nim spostrzeżeń, a także obiektywizmu i niezależności for‐
mułujących je audytorów, przedłożony przez Szpital raport może stanowić potencjalne
źródło informacji o stanie zabezpieczeń systemów informatycznych wykorzystywanych
przez Szpital m.in. do przetwarzania danych osobowych objętych incydentem.
Ze względu na charakter incydentu, polegającego na przełamaniu zabezpieczeń infra‐
struktury informatycznej Szpitala, a następnie zainfekowaniu jej złośliwym oprogramo‐
waniem typu ransomware, skutkującym naruszeniem poufności i dostępności danych
osobowych ok. 2000 pracowników Szpitala zgromadzonych w zainfekowanych syste‐
mach informatycznych oraz – w konsekwencji – możliwością uzyskania nieuprawnionego
dostępu do ww. danych osobowych przez osoby trzecie, Prezes UODO zwrócił szczególną
uwagę na przedstawione w raporcie podatności, które z uwagi na swoją specyfikę mogły
stanowić potencjalne przyczyny ww. zdarzenia.
W rozdziale „Obszar 2: Procesy zarządzania bezpieczeństwem informacji” podniesiono
m.in.: „(…)” (str. 19).
W rozdziale „Obszar 4: Monitorowanie i reagowanie na incydenty bezpieczeństwa” wska‐
zano m.in.: „(…)” (str. 23).
W rozdziale „Obszar 5: Zarządzanie zmianą” zwrócono uwagę na następującą kwestię:
„(…)” (str. 25).
W rozdziale „Obszar 6: Zarządzanie ciągłością działania” podniesiono m.in.: „(…)” (str.
27).
W rozdziale „Obszar 7: Utrzymanie systemów informacyjnych” wskazano m.in.: „(…)”
(str. 28-29).
W rozdziale „Obszar 8: Utrzymanie i rozwój systemów informacyjnych” stwierdzono
m.in.: „(…)” (str. 30-31).
W tym miejscu, mając na uwadze powyższe, należy podkreślić, że podniesione w rapor‐
cie zastrzeżenia, takie jak np. brak zabezpieczenia przez Szpital wykorzystywanych sta‐
cji roboczych przed instalacją na nich nieautoryzowanych aplikacji przy pomocy przeno‐
śnych urządzeń zewnętrznych, dopuszczenie możliwości uzyskania zdalnego dostępu do
wewnętrznych zasobów Szpitala za pośrednictwem prywatnych komputerów czy korzy‐
stanie z nieaktualnego bądź niesprawdzonego oprogramowania przy jednoczesnym bra‐
ku narzędzi umożliwiających scentralizowany wgląd w bezpieczeństwo infrastruktury in‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 18 z 41

formatycznej oraz niedokonywaniu przez Szpital regularnego testowania, mierzenia i
oceniania skuteczności zastosowanych środków bezpieczeństwa, wskazuje na poważne
zaniedbania w obszarze ochrony administrowanych systemów informatycznych m.in.
przed działaniem złośliwego oprogramowania.
Co równie istotne, z obserwacji przedstawionych w raporcie oraz informacji przekaza‐
nych przez Szpital wynika, że ten nie wdrożył stosownej procedury w zakresie wykony‐
wania i dokumentowania testów odtworzeniowych, a także nie zastosował odpowiednich
zabezpieczeń tworzonych kopii zapasowych, co mogło mieć wpływ na fakt, że po wystą‐
pieniu incydentu Szpital nie zdołał w pełni odtworzyć danych utraconych w następstwie
tego zdarzenia.
Zaakcentowania wymaga, że Szpital nie odkrył finalnie wektora ataku, przez co nie zi‐
dentyfikował podatności i technik wykorzystanych przez atakujących. Szpital
poinformował, że „nie posiada dowodu przyczyny zaszyfrowania danych, jednakże z wy‐
sokim prawdopodobieństwem stwierdza, że zostało skompromitowane jedno z haseł ad‐
ministratora domeny, którym przestępcy posłużyli się do włamania. Wskazuje na to fakt,
że wszystkie maszyny fizyczne i wirtualne wskazane w zgłoszeniu były wpięte do M. (…)
a wiele serwerów, które mają system operacyjny V. oraz serwery z U. nie wpięte do M.
(…) i będące w tym samym środowisku nie zostały zaszyfrowane” (zob. pismo z 27
kwietnia 2020 r.).
Jednocześnie Szpital przyznał, że przed wystąpieniem naruszenia ochrony danych osobo‐
wych „nie oceniał skuteczności [środków] uwierzytelniających (w tym haseł) osób admi‐
nistrujących domeną w kontekście ryzyka udostępnienia nieuprawnionym osobom
trzecim dostępu do zasobów, którym te osoby administrowały” (zob. pismo z 30 paź‐
dziernika 2020 r.).
W tym kontekście wskazać również należy, że oddzielanie środowisk testowych i produk‐
cyjnych, nadzór nad możliwością instalacji oprogramowania przez użytkowników, stoso‐
wanie zabezpieczeń wykrywających, zapobiegających i odtwarzających, służących
ochronie przed szkodliwym oprogramowaniem, wdrażanie polityk i wspierających je za‐
bezpieczeń w celu ochrony informacji pobieranych, przetwarzanych i przechowywanych
w miejscach wykonywania telepracy, regularne wykonywanie i testowanie zapasowych
kopii danych, oprogramowania i obrazów systemów zgodnie z ustaloną polityką, a także
tworzenie, przechowywanie i systematyczny przegląd dzienników zdarzeń to przykłady
podstawowych środków bezpieczeństwa, rekomendowanych m.in. w ramach Polskiej
Normy PN-EN ISO/IEC 27001:2017-06, opartej na powszechnie uznanej międzynarodowej
normie standaryzującej systemy zarządzania bezpieczeństwem informacji i opublikowa‐
nej 10 stycznia 2018 r., a więc dostępnej na długo przed wystąpieniem incydentu[36].
Jednocześnie złośliwe oprogramowanie typu ransomware uznawane było za jedno z
najczęściej występujących w cyberprzestrzeni zagrożeń już w 2018 r.[37], czego Szpital,
jako administrator przetwarzający za pośrednictwem systemów informatycznych szeroki
zakres wrażliwych danych osobowych, powinien był mieć pełną świadomość.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 19 z 41

Według platformy internetowej Statista, specjalizującej się w gromadzeniu i wizualizacji
danych, w 2018 r. organizacje na całym świecie odnotowały w sumie ponad 206
milionów prób ataków za pomocą oprogramowania ransomware[38].
Warto także podnieść, że w treści popularnego raportu „OWASP API Security Top 10
2019”, reprezentującego szeroki konsensus co do najważniejszych zagrożeń dla bezpie‐
czeństwa aplikacji internetowych, wskazano, że brak rejestrowania i monitorowania sys‐
temów (np. poprzez mechanizmy logowania zdarzeń) w połączeniu z brakiem skutecz‐
nych instrumentów zintegrowanej reakcji na incydenty znacznie zwiększa ryzyko ataków
na infrastrukturę informatyczną, przeprowadzanych m.in. w celu zmiany, kradzieży lub
niszczenia danych. Większość badań w zakresie naruszeń bezpieczeństwa informacji
pokazuje bowiem, że czas ich wykrycia wynosi ponad 200 dni[39]. Podkreślenia wymaga
zatem, że fakt wykrycia przez Szpital obecności złośliwego oprogramowania dopiero po
uruchomieniu przy jego pomocy algorytmów szyfrujących wskazuje na możliwość spene‐
trowania systemów Szpitala nawet wiele miesięcy przed tym zdarzeniem.

E. Regularne testowanie, mierzenie i ocenianie przez
Szpital skuteczności technicznych i organizacyjnych
środków bezpieczeństwa danych osobowych
Niezależnie od powyższego, trudno sobie wyobrazić prawidłowe funkcjonowanie jakich‐
kolwiek systemów informatycznych, w szczególności tych, za pośrednictwem których
przetwarzane są dane osobowe, bez dokonywania ich okresowych przeglądów. Testowa‐
nie oprogramowania stanowi bowiem immanentną część procesu jego wdrażania i użyt‐
kowania.
Jak już podniesiono wcześniej, zgodnie z art. 24 ust. 1 rozporządzenia 2016/679 prawo‐
dawca zobligował administratorów do poddawania przeglądom i uaktualniania środków
mających zapewnić zgodność przetwarzania z obowiązującym prawem, w tym – stosow‐
nie do art. 32 ust. 1 lit. d) rozporządzenia 2016/679 – regularnego testowania, mierzenia
i oceniania skuteczności technicznych i organizacyjnych środków mających zapewnić
bezpieczeństwo przetwarzanych danych osobowych. Obowiązek ten stanowi zarazem
odzwierciedlenie koncepcji uwzględniania ochrony danych w fazie projektowania, wyra‐
żonej w art. 25 ust. 1 rozporządzenia 2016/679, w myśl której ww. działania są jednymi z
kluczowych w świetle zasady integralności i poufności, o której mowa w art. 5 ust. 1 lit.
f) rozporządzenia 2016/679[40].
Jak wyjaśniła bowiem Europejska Rada Ochrony Danych (dalej: „EROD”) w Wytycznych
4/2019 dotyczących artykułu 25, „[a]rtykuł 25 ust. 1 stanowi, że administratorzy powinni
uwzględnić ochronę danych w fazie projektowania oraz domyślną ochronę danych odpo‐
wiednio wcześnie, na etapie planowania kolejnej operacji przetwarzania. Wdrażają oni

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 20 z 41

ochronę danych w fazie projektowania oraz domyślną ochronę danych przed przetwarza‐
niem, a także w sposób ciągły podczas przetwarzania, dokonując regularnych
przeglądów skuteczności wybranych środków i zabezpieczeń”[41].
Podobnie wypowiadają się sądy administracyjne, wskazując m.in., że „powinność regu‐
larnego testowania środków technicznych i organizacyjnych, zabezpieczenia przetwarza‐
nia danych osobowych, aby zapewnić stopień bezpieczeństwa odpowiadający temu ryzy‐
ku, w rozumieniu art. 32 ust. 1 zd. wstępne [rozporządzenia 2016/679], wynika wprost z
brzmienia lit. d wskazanego art. 32 ust. 1, zaś powinność dokumentowania czynności w
danym zakresie statuuje zasada rozliczalności (art. 5 ust. 2 [rozporządzenia
2016/679])”[42].
Jakkolwiek art. 24 ust. 1, art. 25 ust. 1 oraz 32 ust. 1 lit. d) rozporządzenia 2016/679 nie
wskazują żadnej szczegółowej procedury w tym zakresie, to sam wymóg testowania me‐
chanizmów przetwarzania – zwłaszcza systemów informatycznych – traktowany jest więc
powszechnie jako standard, do którego zapewnienia (w proporcjonalnym wymiarze)
zobowiązany jest każdy administrator.
Ze zgromadzonego w sprawie materiału dowodowego wynika, że nawet jeśli pracownicy
Szpitala rzeczywiście testowali, mierzyli i oceniali skuteczność zabezpieczeń ww. syste‐
mów (czego, jak już zaakcentowano wcześniej, Szpital nie był zdolny wykazać w toku
przeprowadzonego postępowania), działania te podejmowali w sposób całkowicie niezor‐
ganizowany, nie kierując się żadną uporządkowaną procedurą regulującą ich postępowa‐
nie, a zatem bez wystarczającej gwarancji, że wykonywane testy będą zorientowane na
zapewnienie zgodności przetwarzania z przepisami rozporządzenia 2016/679.
Ponadto brak jakiegokolwiek dokumentowania przeprowadzanych przeglądów, w tym w
szczególności płynących z nich wniosków, nie tylko pozostaje w sprzeczności z zasadą
rozliczalności, o której mowa w art. 5 ust. 2 rozporządzenia 2016/679, ale także wyklu‐
cza przejrzystość dokonywanych w tym zakresie działań oraz możliwość sprawowania
przez Szpital faktycznej kontroli nad procesem wdrażania rekomendacji sformułowanych
w rezultacie przeprowadzonych testów.

F. Techniczne i organizacyjne środki bezpieczeństwa da‐
nych osobowych zastosowane przez Szpital po
wystąpieniu incydentu
Zasygnalizowania wymaga, że po wystąpieniu incydentu Szpital podjął szereg działań
mających na celu podniesienie poziomu bezpieczeństwa administrowanych systemów in‐
formatycznych.
Pomimo że pozytywna reakcja Szpitala na zaistniałe wydarzenia – w tym kierunek podej‐
mowanych zmian – niewątpliwie zasługuje na aprobatę, środki bezpieczeństwa wdrożone

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 21 z 41

przez Szpital w tym zakresie w latach 2020-2024 nie mogą zostać uznane przez Prezesa
UODO za „odpowiednie” wobec wymagań, jakie stawiają przed administratorami przepi‐
sy rozporządzenia 2016/679. Szpital oparł bowiem swoje działania na rekomendacjach
sformułowanych w ramach audytu przeprowadzonego między 22 czerwca 2020 r. a 3
sierpnia 2020 r., którego celem – jak już podnoszono wcześniej – było „[p]otwierdzenie
zgodności bezpieczeństwa systemu informacyjnego wykorzystywanego do świadczenia
Usługi Kluczowej z wymaganiami ustawy o Krajowym Systemie Cyberbezpieczeństwa”
(zob. pismo z 8 marca 2024 r.).
Audyt ten nie objął więc swoim zakresem oceny zgodności funkcjonowania Szpitala z
przepisami o ochronie danych osobowych. Co więcej, jak wskazuje art. 3 ustawy z dnia 5
lipca 2018 r. o krajowym systemie cyberbezpieczeństwa[43], akt ten koncentruje się
przede wszystkim na zapewnieniu bezpiecznego i niezakłóconego świadczenia usług, nie
zaś – jak ma to miejsce w przypadku rozporządzenia 2016/679 – na ochronie praw lub
wolności osób fizycznych w związku z przetwarzaniem ich danych.
Ponownie należy więc wskazać, że aby techniczne i organizacyjne środki bezpieczeństwa
wdrażane przez administratora mogły zostać uznane za zgodne z przepisami o ochronie
danych osobowych, muszą zostać dobrane i wdrożone na podstawie analizy ryzyka wią‐
żącego się z przetwarzaniem, uwzględniającej kryteria, które zostały już przedstawione
w cz. III pkt B decyzji. Fakt skutecznego przeprowadzenia powyższych działań powinien
natomiast zostać wykazany przed Prezesem UODO, zgodnie z zasadą rozliczalności, o
której mowa w art. 5 ust. 2 rozporządzenia 2016/679.
Innymi słowy, pomimo że wymagania wynikające z przepisów dotyczących cyberbezpie‐
czeństwa oraz ochrony danych osobowych mogą częściowo się pokrywać (np. w zakresie
szeroko rozumianego bezpieczeństwa systemów informatycznych), stanowią one odręb‐
ne obszary regulacyjne. Szpital powinien więc przedstawić Prezesowi UODO przekonują‐
ce dowody na to, że w sposób prawidłowy zastosował się do przepisów, których
naruszenie stwierdzono w przedmiotowej sprawie.
W tym sensie należy uznać, że w chwili wydania niniejszej decyzji stan niezgodności
przetwarzania przez Szpital danych osobowych z przepisami rozporządzenia 2016/679,
tj. art. 5 ust. 1 lit. f) i ust. 2, art. 24 ust. 1, art. 25 ust. 1 oraz art. 32 ust. 1 i 2 tego
rozporządzenia, nadal trwa.
Wobec powyższego nakaz sformułowany w pkt 2 sentencji niniejszej decyzji należy
uznać za uzasadniony.

G. Podsumowanie
Zdaniem Prezesa UODO przedstawione powyżej ustalenia stwarzają dostateczne podsta‐
wy do stwierdzenia, że techniczne i organizacyjne środki wdrożone przez Szpital, aby

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 22 z 41

przetwarzanie odbywało się zgodnie z przepisami rozporządzenia 2016/679 i aby móc to
wykazać, w tym w szczególności środki mające zapewnić bezpieczeństwo danych osobo‐
wych pracowników Szpitala przetwarzanych w systemach informatycznych objętych in‐
cydentem, nie tylko okazały się nieskuteczne, ale także zostały dobrane bez uwzględnie‐
nia kryteriów określonych w rozporządzeniu 2016/679, tj. stanu wiedzy technicznej,
kosztu wdrażania oraz charakteru, zakresu, kontekstu i celów przetwarzania oraz ryzyka
naruszenia praw lub wolności osób fizycznych o różnym prawdopodobieństwie i wadze,
co przesądza o przetwarzaniu przez Szpital ww. danych osobowych w sposób niezapew‐
niający odpowiedniego ich bezpieczeństwa, w tym ochrony przed niedozwolonym lub
niezgodnym z prawem przetwarzaniem oraz przypadkową utratą, zniszczeniem lub
uszkodzeniem.
Ponadto Szpital nie wywiązał się także z obowiązku wdrożenia odpowiednich środków
technicznych i organizacyjnych w celu zapewnienia regularnego testowania, mierzenia i
oceniania skuteczności ww. środków, w szczególności w zakresie identyfikacji podatno‐
ści, błędów oraz ich możliwych skutków dla administrowanych systemów informatycz‐
nych oraz podjętych działań minimalizujących ryzyko ich wystąpienia.
W konsekwencji, w ocenie Prezesa UODO przetwarzanie przez Szpital danych osobowych
pracowników za pośrednictwem systemów informatycznych objętych incydentem odby‐
wało się niezgodnie z przepisami rozporządzenia 2016/679, tj. z naruszeniem przepisów
art. 5 ust. 1 lit. f) i ust. 2, art. 24 ust. 1, art. 25 ust. 1 oraz art. 32 ust. 1 i 2 tego rozpo‐
rządzenia.

IV. Administracyjna kara pieniężna
Postępowanie administracyjne prowadzone przez Prezesa UODO służy kontroli zgodności
przetwarzania danych z przepisami o ochronie danych osobowych i jest ukierunkowane
na wydanie decyzji administracyjnej w celu zastosowania uprawnień naprawczych
określonych w art. 58 ust. 2 rozporządzenia 2016/679.
Mając na uwadze powyższe, jak również stwierdzone w niniejszym postępowaniu naru‐
szenia przepisów o ochronie danych osobowych, Prezes UODO – korzystając z uprawnie‐
nia określonego w art. 58 ust. 2 lit. i) rozporządzenia 2016/679, zgodnie z którym każde‐
mu organowi nadzorczemu przysługuje uprawnienie do zastosowania, oprócz lub za‐
miast środków, o których mowa w art. 58 ust. 2 lit. a)-h) oraz lit. j) tego rozporządzenia,
administracyjnej kary pieniężnej – stwierdził, że w rozpatrywanej sprawie zmaterializo‐
wały się przesłanki uzasadniające nałożenie na Szpital administracyjnej kary pieniężnej,
określonej w art. 83 ust. 4 lit. a) i ust. 5 lit. a) rozporządzenia 2016/679.
Zgodnie z art. 83 ust. 4 lit. a) rozporządzenia 2016/679, naruszenia przepisów dotyczą‐
cych obowiązków administratora i podmiotu przetwarzającego, o których mowa w art. 8,

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 23 z 41

11, 25 - 39 oraz 42 i 43, podlegają zgodnie z ust. 2 administracyjnej karze pieniężnej w
wysokości do 10 000 000 EUR, a w przypadku przedsiębiorstwa – w wysokości do 2 %
jego całkowitego rocznego światowego obrotu z poprzedniego roku obrotowego, przy
czym zastosowanie ma kwota wyższa.
Z kolei zgodnie z art. 83 ust. 5 lit. a) rozporządzenia 2016/679, naruszenia przepisów do‐
tyczących podstawowych zasad przetwarzania, w tym warunków zgody, o których to za‐
sadach i warunkach mowa w art. 5, 6, 7 oraz 9, podlegają administracyjnej karze pie‐
niężnej w wysokości do 20 000 000 EUR, a w przypadku przedsiębiorstwa – w wysokości
do 4 % jego całkowitego rocznego światowego obrotu z poprzedniego roku obrotowego,
przy czym zastosowanie ma kwota wyższa.
W myśl art. 102 ust. 1 pkt 1 u.o.d.o. Prezes UODO może natomiast nałożyć, w drodze de‐
cyzji, administracyjne kary pieniężne w wysokości do 100 000 złotych, na jednostki sek‐
tora finansów publicznych, o których mowa w art. 9 pkt 1-12 i 14 ustawy z dnia 27
sierpnia 2009 r. o finansach publicznych[44]. Limit ten niewątpliwie znajdzie zastosowa‐
nie w niniejszej sprawie wobec Szpitala, jako samodzielnego publicznego zakładu opieki
zdrowotnej. Administracyjne kary pieniężne, o których mowa w ust. 1, Prezes UODO na‐
kłada na podstawie i na warunkach określonych w art. 83 rozporządzenia 2016/679 (art.
102 ust. 3 u.o.d.o.).

A. Zachowania podlegające administracyjnej karze pie‐
niężnej i zastosowanie art. 83 ust. 3 rozporządzenia
2016/679
Stosownie do brzmienia art. 83 ust. 3 rozporządzenia 2016/679, jeżeli administrator lub
podmiot przetwarzający narusza umyślnie lub nieumyślnie w ramach tych samych lub
powiązanych operacji przetwarzania kilka przepisów niniejszego rozporządzenia, całko‐
wita wysokość administracyjnej kary pieniężnej nie przekracza wysokości kary za
najpoważniejsze naruszenie.
Wobec stwierdzenia, że Szpital dopuścił się w analizowanym stanie faktycznym naruszeń
wielu przepisów rozporządzenia (tj. art. 24 ust. 1, art. 25 ust. 1 oraz art. 32 ust. 1 i 2, a w
konsekwencji również art. 5 ust. 1 lit. f) i art. 5 ust. 2), Prezes UODO zobowiązany był
uwzględnić przytoczoną w poprzedzającym akapicie regulację celem rozważenia, czy
okoliczności niniejszej sprawy determinują skorzystanie przez organ nadzorczy z wyłącz‐
nie jednego, czy też z kilku środków naprawczych przewidzianych w art. 58 ust. 2 rozpo‐
rządzenia 2016/679 – a precyzyjniej, czy organ powinien nałożyć na Szpital wyłącznie
jedną administracyjną karę pieniężną, stanowiącą odpowiedź na wszystkie popełnione
przez Szpital naruszenia, czy też odrębne i samoistne kary dla każdego z tych naruszeń
rozpatrywanych osobno.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 24 z 41

Ustalając konkretne sankcje za stwierdzone w niniejszej sprawie naruszenia Prezes
UODO skorzystał z metodyki obliczania administracyjnych kar pieniężnych przyjętej
przez EROD, zgodnie z którą pierwszym krokiem do dalszych obliczeń jest „ocena zasto‐
sowania art. 83 ust. 3 [rozporządzenia 2016/679]”[45] poprzez ustalenie:
a) czy okoliczności wskazują na jedno zachowanie, czy też na wiele zachowań
podlegających karze,
b) w przypadku jednego zachowania, czy zachowanie to stanowi jedno naruszenie czy
większą liczbę naruszeń, oraz
c) w przypadku jednego zachowania, które stanowi wiele naruszeń, czy przypisanie
jednego naruszenia wyklucza przypisanie innego naruszenia, czy też należy je
przypisać równolegle[46].
Określenie „jedno zachowanie” należy przy tym interpretować w nawiązaniu do art. 83
ust. 3 rozporządzenia 2016/679, w którym mowa jest o „tych samych lub powiązanych
operacjach przetwarzania”. Zgodnie z przyjętą przez EROD wykładnią, „[t]ermin
«powiązane» odnosi się do zasady, zgodnie z którą jedno zachowanie może składać się z
kilku części, które są realizowane na skutek jednego aktu woli i są kontekstowo (w szcze‐
gólności jeśli chodzi o tożsamość osoby, której dane dotyczą, cel i charakter przetwarza‐
nia), przestrzennie i czasowo tak blisko powiązane, że z obiektywnego punktu widzenia
można uznać je za jedno spójne zachowanie”[47].
Odnosząc powyższe do okoliczności rozpatrywanej sprawy, Prezes UODO uznał, że
stwierdzone zaniechania Szpitala – polegające z jednej strony na braku wdrożenia odpo‐
wiednich środków technicznych i organizacyjnych zapewniających bezpieczeństwo da‐
nych osobowych przetwarzanych w systemach informatycznych oraz ochronę praw
osób, których dane dotyczą, z drugiej zaś na braku wdrożenia odpowiednich środków
technicznych i organizacyjnych w celu zapewnienia regularnego testowania, mierzenia i
oceniania skuteczności ww. środków mających zapewnić bezpieczeństwo przetwarzania
– stanowią „jedno spójne zachowanie” w rozumieniu przedstawionym przez EROD. Za
taką interpretacją przemawia fakt, że brak aktywności Szpitala w wyżej wskazanym ob‐
szarze (skutkujący naruszeniem art. 24 ust. 1, art. 25 ust. 1, jak i art. 32 ust. 1 i 2 rozpo‐
rządzenia 2016/679, a w konsekwencji również art. 5 ust. 1 lit. f) oraz art. 5 ust. 2 rozpo‐
rządzenia 2016/679), choć nie jest on efektem jednego aktu woli administratora, stanowi
wypadkową długotrwałych zaniedbań w sferze nie tylko wdrażania, ale i egzekwowania
stosowania środków ochrony danych osobowych przetwarzanych w systemach informa‐
tycznych Szpitala, które byłyby adekwatne do zidentyfikowanych zagrożeń. Zaniedbania
te zmaterializowały się już etapie określania sposobów przetwarzania – czego wyrazem
był wadliwy sposób przeprowadzenia analizy ryzyka związanego ze stosowanymi przez
Szpital procesami przetwarzania – a następnie kontynuowane były (i nadal są) w czasie
samego przetwarzania. Brak odpowiednich działań Szpitala w analizowanym zakresie,
jako proces ciągły i długotrwały, skutkujący naruszeniem elementarnych zasad dotyczą‐
cych przetwarzania danych osobowych, prowadzi do utrzymywania się stanu, w którym
Szpital nie jest zdolny do wykazania przed organem nadzorczym zgodności przetwarza‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 25 z 41

nia z przepisami rozporządzenia 2016/679. Należy przy tym stwierdzić, że jedna, kon‐
kretna decyzja Szpitala mogłaby zapobiec naruszeniom wszystkich rozpatrywanych tutaj
przepisów bądź doprowadzić (na obecnym etapie sprawy) do usunięcia stanu narusze‐
nia. Poza długim czasem trwania stwierdzonych naruszeń, rozpatrywanych jako jedno
spójne zachowanie administratora, zbieżny w odniesieniu do nich jest również cel i cha‐
rakter przetwarzania realizowanego przez Szpital. Wskazać bowiem należy, że Szpital
przetwarza dane osobowe w systemach informatycznych w celu wypełnienia obowiąz‐
ków spoczywających na nim jako pracodawcy (w odniesieniu do danych osobowych per‐
sonelu Szpitala, które bezpośrednio ucierpiały w wyniku incydentu), ale również w celu
realizacji obowiązków wynikających z faktu świadczenia usług leczniczych (w odniesieniu
do danych osobowych wszystkich jego pacjentów). Tym samym należy stwierdzić, że dal‐
sze przetwarzanie danych osobowych przez Szpital w sposób niezgodny z przepisami
rozporządzenia 2016/679 niesie za sobą realne ryzyko naruszenia praw lub wolności
wszystkich osób fizycznych, których dane znajdują się w posiadaniu Szpitala. W szcze‐
gólności, że ryzyko to zmaterializowało się już w przeszłości, gdy w wyniku zainfekowa‐
nia infrastruktury informatycznej Szpitala złośliwym oprogramowaniem ransomware
utracona została część danych osobowych jego pracowników. W ocenie Prezesa UODO
wszystkie wyżej wskazane okoliczności, wspólne dla przypisanych Szpitalowi naruszeń,
nakazują rozpatrywać je łącznie.
Przyjmując więc, że zaniechania Szpitala polegające na niezastosowaniu (zarówno w fa‐
zie projektowania, jak i w trakcie przetwarzania) odpowiednich środków technicznych i
organizacyjnych zapewniających stopień bezpieczeństwa odpowiadający ryzyku prze‐
twarzania danych przy użyciu systemów informatycznych, jak i środków zezwalających
na regularne testowanie, mierzenie i ocenianie ich skuteczności, stanowią jedno spójne
zachowanie, a przy tym zachowanie to narusza kilka przepisów rozporządzenia 2016/679
(art. 24 ust. 1, art. 25 ust. 1, art. 32 ust. 1 i 2, a w konsekwencji także art. 5 ust. 1 lit. f)
oraz art. 5 ust. 2) – stwierdzić należy w dalszej kolejności, że żadne z tych naruszeń nie
wyklucza możliwości przypisania Szpitalowi innego z nich. W szczególności stwierdzenie
naruszenia przepisów określających podstawowe, ogólne zasady przetwarzania, o któ‐
rych mowa w art. 5 rozporządzenia 2016/679, nie wyklucza możliwości przypisania ad‐
ministratorowi (i nałożenia za to sankcji finansowej) naruszenia przepisów szczegóło‐
wych stanowiących konkretyzację tych zasad, tj. art. 24 ust. 1, art. 25 ust. 1, art. 32 ust.
1 i 2 rozporządzenia 2016/679. Przy tym jednak administracyjna kara pieniężna nie jest
nakładana za naruszenie obowiązku określonego w art. 24 ust. 1, w związku z tym, że
nie jest on wymieniony w art. 83 ust. 4-6 rozporządzenia 2016/679. Konsekwencją po‐
wyższego jest ustalenie, że odpowiedzialność Szpitala w niniejszym postępowaniu
powinna kształtować się „równolegle” w stosunku do wszystkich popełnionych naruszeń,
tj. z zastosowaniem przepisu art. 83 ust. 3 rozporządzenia 2016/679.
Podsumowując, administracyjna kara pieniężna zastosowana wobec Szpitala za narusze‐
nie art. 24 ust. 1, 25 ust. 1 oraz art. 32 ust. 1 i 2 rozporządzenia 2016/679, została nało‐
żona na podstawie art. 83 ust. 4 lit. a) rozporządzenia 2016/679, zaś za naruszenie art. 5
ust. 1 lit. f) oraz art. 5 ust. 2 rozporządzenia 2016/679 – na podstawie art. 83 ust. 5 lit. a)

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 26 z 41

rozporządzenia 2016/679. Przy tym jednak kara ta, wymierzona łącznie za naruszenie
wszystkich ww. przepisów stosownie do brzmienia art. 83 ust. 3 rozporządzenia
2016/679, nie może wykraczać poza limit kar określony dla jednego z tych naruszeń, tj.
kwoty 100 000 zł, ustalonej w art. 102 ust. 1 pkt 1 u.o.d.o. w odniesieniu do organów
władzy publicznej i innych podmiotów publicznych.

B. Uzasadnienie nałożenia i ustalenia wysokości
administracyjnej kary pieniężnej
Decydując o nałożeniu na Szpital administracyjnej kary pieniężnej Prezes UODO – sto‐
sownie do treści art. 83 ust. 2 lit. a)-k) rozporządzenia 2016/679 – wziął pod uwagę na‐
stępujące okoliczności, stanowiące o konieczności zastosowania w niniejszej sprawie
tego rodzaju sankcji oraz wpływające obciążająco na wymiar nałożonej administracyjnej
kary pieniężnej:

Charakter, wagę i czas trwania naruszenia przy uwzględ‐
nieniu charakteru, zakresu lub celu danego przetwarza‐
nia, liczby poszkodowanych osób, których dane dotyczą,
oraz rozmiaru poniesionej przez nie szkody (art. 83 ust. 2
lit. a) rozporządzenia 2016/679)
Stwierdzone w niniejszej sprawie naruszenia przepisów o ochronie danych osobowych,
których skutkiem była z jednej strony utrata części danych osobowych przetwarzanych
przez Szpital (tj. naruszenie dostępności danych), z drugiej zaś możliwość uzyskania nie‐
autoryzowanego dostępu do danych znajdujących się w systemach informatycznych
Szpitala przez osobę bądź osoby nieuprawnione (tj. naruszenie poufności danych), mają
znaczną wagę i poważny charakter, jako że stwarzają wysokie ryzyko negatywnych skut‐
ków dla osób, których dane dotyczą. W odniesieniu do zaistniałego incydentu wskazać
bowiem należy, że w toku postępowania Szpital nie dostarczył jednoznacznych dowodów
zezwalających na przyjęcie, iż dokonujący ataku ransomware nie zapoznali się z danymi
osobowymi znajdującymi się w zainfekowanych plikach – co potencjalnie skutkować
może w przyszłości ich bezprawnym wykorzystaniem. Ponadto zakładając nawet, że w
efekcie braku zastosowania przez Szpital odpowiednich środków bezpieczeństwa nie do‐
szło do utraty poufności danych (czego nie sposób jednak wykluczyć), należy wziąć pod
uwagę, że Szpital czasowo utracił dostęp do danych osobowych swoich pracowników,
przetwarzanych na serwerach fizycznych i maszynach wirtualnych, w tym serwerach ob‐
sługujących: program Płatnik, oprogramowanie do kontroli dostępu na oddziały oraz kon‐
trolery domeny, serwer plików, a także serwer kopii zapasowych – przy tym części z nich

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 27 z 41

nie udało się odzyskać. Tym samym zamiast realizować swoje zadania w pełnym zakre‐
sie i w normalnym trybie (tj. z wykorzystaniem systemów informatycznych), Szpital mu‐
siał najpierw odzyskać dostęp do danych osobowych. Wobec tego należy założyć, że w
okresie utraty dostępności (a w stosunku do danych osobowych, które zostały trwale
utracone – również po upływie tego okresu), wystąpiło ryzyko braku możliwości realizacji
praw przez osoby, których dane te dotyczyły.
Wagę przypisywanych Szpitalowi naruszeń dodatkowo zwiększa fakt, że choć zgłoszony
organowi nadzorczemu incydent dotyczył danych osobowych wyłącznie około 2 tysięcy
osób wchodzących w skład personelu Szpitala, to jednak stwierdzić należy, że dalsze
utrzymywanie się stanu niezgodności przetwarzania z przepisami rozporządzenia
2016/679 niesie za sobą poważne ryzyko naruszenia praw lub wolności wszystkich osób,
których dane osobowe Szpital przetwarza, w tym zwłaszcza pacjentów placówki. Szpital,
będąc największym na (…) ośrodkiem diagnostyczno-leczniczym dla dzieci i młodzieży w
wieku od 0 do 18 lat, w którym hospitalizowanych jest rocznie blisko (…) tys. pacjentów,
zaś w poradniach specjalistycznych wchodzących w jego skład leczy się około (…) tys.
osób[48], przetwarza na znaczną skalę dane osobowe szczególnych kategorii (takimi są
bowiem dane dotyczące zdrowia). Jednocześnie profil działalności Szpitala, którego usłu‐
gi skierowane są do osób niepełnoletnich, determinuje fakt, iż placówka przetwarza dane
osobowe dotyczące dzieci – te zaś podlegają szczególnej ochronie na gruncie przepisów
rozporządzenia 2016/679. W kontekście powyższego podkreślić należy, że od Szpitala –
jako publicznego podmiotu leczniczego przetwarzającego dane osobowe o szczególnym
stopniu wrażliwości, w tym dane objęte tajemnicą lekarską – należy oczekiwać wysokich
standardów w zakresie bezpieczeństwa przetwarzanych danych. Powyższe nie pozostaje
bez wpływu na ocenę charakteru i wagi stwierdzonych naruszeń, które to okoliczności
Prezes UODO uznał za istotnie obciążające w niniejszej sprawie.
Na niekorzyść Szpitala należy zaliczyć również długi czas trwania naruszeń. Zgromadzo‐
ny w toku postępowania materiał dowodowy nakazuje bowiem przyjąć, że stan niezgod‐
ności przetwarzania z przepisania rozporządzenia 2016/679 trwa nieprzerwanie od 25
maja 2018 r. (tj. od daty rozpoczęcia stosowania ww. aktu prawnego) aż do chwili obec‐
nej. Okoliczność utrzymywania się stanu naruszenia przez okres blisko siedmiu lat nale‐
ży poczytywać jako kryterium wpływające w znacznym stopniu zarówno na decyzję orga‐
nu o nałożeniu administracyjnej kary pieniężnej w niniejszej sprawie, jak i wysokość
samej kary.
Mimo, że w toku postępowania nie ujawniły się żadne dowody wskazujące na to, że oso‐
by (pracownicy Szpitala), do których danych dostęp mogły uzyskać osoby trzecie, dozna‐
ły szkody majątkowej, uznać należy, że samo już naruszenie dostępności, a potencjalnie
i poufności ich danych osobowych stanowi dla nich szkodę niemajątkową (krzywdę), np.
poprzez naruszenie ich dóbr osobistych, takich jak dobrostan psychiczny czy prawo do
prywatności. Osoby fizyczne, których dane potencjalnie pozyskano w sposób nieupraw‐
niony w wyniku naruszenia ochrony danych osobowych, mogą bowiem odczuwać obawę
przed utratą kontroli nad swoimi danymi osobowymi, kradzieżą tożsamości lub oszu‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 28 z 41

stwem dotyczącym tożsamości, a nawet dyskryminacją (w zakresie danych o przynależ‐
ności do związków zawodowych). Tymczasem jak wskazał Trybunał Sprawiedliwości Unii
Europejskiej, „obawa przed ewentualnym wykorzystaniem przez osoby trzecie w sposób
stanowiący nadużycie danych osobowych, jaką żywi osoba, której dane dotyczą, w na‐
stępstwie naruszenia tego rozporządzenia może sama w sobie stanowić «szkodę niema‐
jątkową»”[49] w rozumieniu art. 82 ust. 1 rozporządzenia 2016/679.
Mając na względzie wyżej wskazane okoliczności, przesłankę określoną w art. 83 ust. 2
lit. a) rozporządzenia 2016/679, rozpatrywaną w sposób całościowy, organ ocenił jako
obciążającą w znacznym stopniu.

Nieumyślny charakter naruszenia przepisów rozporzą‐
dzenia 2016/679 (art. 83 ust. 2 lit. b) rozporządzenia
2016/679)
Analizując tę przesłankę Prezes UODO uwzględnił stanowisko wyrażone przez EROD,
zgodnie z którym umyślność „obejmuje zarówno wiedzę, jak i celowe działanie, w związ‐
ku z cechami charakterystycznymi czynu zabronionego”[50]. W świetle powyższego or‐
gan nadzorczy przyjął, że Szpital – przetwarzając m.in. dane osobowe, którym przepisy
rozporządzenia 2016/679 przyznają szczególny poziom ochrony – świadomy był tego, że
w przypadku dopuszczenia takiego przetwarzania w systemach informatycznych, powi‐
nien on był zagwarantować odpowiedni stopień bezpieczeństwa tego przetwarzania, tj.
zapewniający przestrzeganie zasady „integralności i poufności” wyrażonej w art. 5 ust. 1
lit. f) rozporządzenia 2016/679. Fakt ten potęguje okoliczność, że przepisy rozporządze‐
nia przyjęte 27 kwietnia 2016 r., zaczęły być stosowane z pełną mocą dopiero od 25
maja 2018 r., dając administratorom czas na dostosowanie obowiązujących dotychczas
procedur oraz wdrożonych środków technicznych i organizacyjnych, związanych z prze‐
twarzaniem danych osobowych, do nowej rzeczywistości prawnej. Dokumenty dostarczo‐
ne przez Szpital w niniejszym postępowaniu, szczegółowo wskazane w części uzasadnie‐
nia poświęconej technicznym i organizacyjnym środkom bezpieczeństwa danych osobo‐
wych stosowanym przez Szpital w chwili wystąpienia incydentu (zob. cz. III pkt D decyzji)
– choć w sposób oczywisty nie czynią zadość wymogom stawianym przez przepisy roz‐
porządzenia 2016/679 – bezsprzecznie wskazują na to, że Szpital zdawał sobie sprawę z
ww. powinności. Tym samym należy przyjąć, iż po stronie Szpitala zmaterializował się
element „wiedzy”, niezbędny do przypisania mu winy z tytułu popełnionych naruszeń.
Jednocześnie jednak, biorąc pod uwagę podejmowane przez Szpital działania, brak jest
podstaw do przypisania mu woli (zamiaru) naruszenia przepisów rozporządzenia
2016/679. W ocenie organu Szpital nie działał umyślnie, niemniej dopuścił się licznych
zaniechań skutkujących znaczącym zwiększeniem ryzyka naruszenia dostępności i pouf‐
ności przetwarzanych danych, co świadczy o rażącym niedbalstwie i stanowi istotną oko‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 29 z 41

liczność wpływającą obciążająco na wysokość administracyjnej kary pieniężnej. Mimo
przyjętej praktyki wykorzystywania systemów informatycznych dla celów wiążących się z
koniecznością przetwarzania danych osobowych, Szpital nie przeprowadził bowiem po‐
prawnej analizy ryzyka, która zezwoliłaby na zidentyfikowanie potencjalnych zagrożeń
(w tym ataku za pomocą oprogramowania ransomware) oraz na dobór – na jej podstawie
– odpowiednich środków technicznych i organizacyjnych mających na celu zapewnienie
zgodności przetwarzania z rozporządzeniem 2016/679 oraz umożliwienie regularnego te‐
stowania, mierzenia i oceniania skuteczności wprowadzonych rozwiązań. Wprawdzie po
wystąpieniu incydentu Szpital podjął czynności, które niewątpliwie przyczyniły się do
wzmocnienia bezpieczeństwa informacji – co jest wyraźnym sygnałem dla organu nad‐
zorczego, że administrator świadomy jest własnych uchybień we wskazanym obszarze.
Jak jednak wyżej wskazano (zob. cz. III pkt F decyzji), działania te koncentrowały się
przede wszystkim na zapewnieniu bezpiecznego i niezakłóconego świadczenia usług, nie
zaś stricte na ochronie praw lub wolności osób fizycznych w związku z przetwarzaniem
ich danych osobowych. Zdaniem organu nadzorczego wyżej wskazane okoliczności
świadczą o tym, że w omawianym przypadku Szpital mógł i powinien był przewidzieć, że
przyjęte przez niego rozwiązania nie zapewniają odpowiedniego stopnia bezpieczeństwa
danych osobowych przetwarzanych w systemach informatycznych, jednak wadliwie
przeprowadzona analiza ryzyka, będąca pierwszym krokiem w procesie identyfikacji,
oceny i zarządzania ryzykiem związanym z przetwarzaniem danych, pociągnęła za sobą
dalsze nieprawidłowości w tejże sferze – co świadczy o nieumyślnym charakterze przypi‐
sanych Szpitalowi naruszeń przepisów art. 24 ust. 1, 25 ust. 1, art. 32 ust. 1 i 2 oraz art.
5 ust. 1 lit. f) i art. 5 ust. 2 rozporządzenia 2016/679.

Kategorie danych osobowych, których dotyczyło narusze‐
nie (art. 83 ust. 2 lit. g) rozporządzenia 2016/679)
Dane osobowe znajdujące się w zasobach Szpitala, co do których utracił on dostęp w na‐
stępstwie ataku ransomware, w przeważającej większości nie należały do szczególnych
kategorii danych osobowych, o których mowa w art. 9 ust. 1 rozporządzenia 2016/679,
jednakże ich zakres – obejmujący: nazwiska i imiona pracowników Szpitala, imiona ich
rodziców, daty urodzenia, adresy zamieszkania lub pobytu, numery ewidencyjne PESEL,
loginy do systemu M. (…), numery kart dostępowych do drzwi wejściowych na oddział
szpitalny oraz komórki organizacyjne – wiąże się z wysokim ryzykiem naruszenia praw
lub wolności osób fizycznych dotkniętych naruszeniem. Należy podkreślić, że fakt obję‐
cia incydentem takich kategorii danych jak numer ewidencyjny PESEL wraz z imieniem i
nazwiskiem, które zezwalają na jednoznaczne ustalenie tożsamości osoby fizycznej,
może realnie i negatywnie wpływać na ochronę praw lub wolności tej osoby. Numer ewi‐
dencyjny PESEL, czyli jedenastocyfrowy symbol numeryczny, jednoznacznie identyfikują‐
cy osobę fizyczną, zawierający m.in. datę jej urodzenia oraz oznaczenie płci – a więc ści‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 30 z 41

śle powiązany ze sferą prywatną osoby fizycznej oraz podlegający również, jako krajowy
numer identyfikacyjny, wyjątkowej ochronie na gruncie art. 87 rozporządzenia 2016/679
– jest daną o szczególnym charakterze i takiej szczególnej ochrony wymaga.
Nie bez znaczenie pozostaje również fakt, że w systemach informatycznych zainfekowa‐
nych złośliwym oprogramowaniem Szpital przetwarzał informacje o przynależności pra‐
cowników do związków zawodowych, które to dane w myśl art. 9 ust 1 rozporządzenia
2016/679 ustawodawca unijny zakwalifikował do danych o wysokim stopniu wrażliwości.
Potencjalna utrata ich poufności może skutkować bezprawnym ich wykorzystaniem w
celu prześladowania lub dyskryminacji pracownika w zatrudnieniu. W tym kontekście
należy przywołać pogląd wyrażony przez EROD, zgodnie z którym „[j]eśli chodzi o wy‐
móg uwzględnienia kategorii danych osobowych, których dotyczyło naruszenie (art. 83
ust. 2 lit. g) [rozporządzenia 2016/679]), w [rozporządzeniu 2016/679] wyraźnie wskaza‐
no rodzaje danych, które podlegają szczególnej ochronie, a tym samym bardziej rygory‐
stycznej reakcji przy nakładaniu kar pieniężnych. Dotyczy to co najmniej rodzajów da‐
nych objętych art. 9 i 10 [rozporządzenia 2016/679] oraz danych nieobjętych zakresem
tych artykułów, których rozpowszechnianie natychmiast powoduje szkody lub dyskom‐
fort osoby, której dane dotyczą (np. danych dotyczących lokalizacji, danych dotyczących
komunikacji prywatnej, krajowych numerów identyfikacyjnych lub danych finansowych,
takich jak zestawienia transakcji lub numery kart kredytowych). Ogólnie rzecz biorąc, im
większej liczby takich kategorii danych dotyczy naruszenie lub im bardziej wrażliwe są
dane, tym większą wagę organ nadzorczy może przypisać temu czynnikowi”[51]. Mając
powyższe na uwadze, uwzględniając zakres danych objętych naruszeniem, organ ocenił
tę przesłankę obciążająco – w stopniu istotnie wpływającym na wysokość orzeczonej
administracyjnej kary pieniężnej.
Ustalając wysokość administracyjnej kary pieniężnej, Prezes UODO uwzględnił na ko‐
rzyść Szpitala, w ramach przesłanki dotyczącej wszelkich innych obciążających lub łago‐
dzących czynników, mających zastosowanie do okoliczności sprawy (art. 83 ust. 2 lit. k)
rozporządzenia 2016/679) fakt spontanicznego podjęcia przez Szpital działań ukierunko‐
wanych na podniesienie poziomu bezpieczeństwa administrowanych systemów informa‐
tycznych – szczegółowo wymienionych w części uzasadnienia decyzji poświęconej tech‐
nicznym i organizacyjnym środkom bezpieczeństwa zastosowanym przez Szpital po wy‐
stąpieniu incydentu (zob. cz. III pkt F decyzji) – które to działania w sposób pośredni
mogą przyczyniać się do poprawy bezpieczeństwa przetwarzania danych osobowych w
tychże systemach. Organ uwzględnił na korzyść Szpitala fakt, iż ten nie pozostał zupeł‐
nie bierny wobec incydentu, lecz podjął szereg działań naprawczych. Zważyć jednak na‐
leży, że działania te nie doprowadziły do usunięcia stanu niezgodności przetwarzania w
przepisami rozporządzenia 2016/679. Nie sposób jest również ustalić stopnia ich realne‐
go wpływu na poprawę bezpieczeństwa przetwarzania. Z uwagi na powyższe przesłankę
tę potraktowano jako mającą wpływ na obniżenie wysokości wymierzonej kary
pieniężnej, jednak w ograniczonym stopniu.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 31 z 41

Inne, niżej wskazane okoliczności, o których mowa w art. 83 ust. 2 rozporządzenia
2016/679, po dokonaniu oceny ich wpływu na stwierdzone w niniejszej sprawie narusze‐
nie, zostały przez Prezesa UODO uznane za neutralne w jego ocenie, to znaczy jako nie‐
mające ani obciążającego, ani łagodzącego wpływu na wymiar orzeczonej
administracyjnej kary pieniężnej:

Działania podjęte w celu zminimalizowania szkody ponie‐
sionej przez osoby, których dane dotyczą (art. 83 ust. 2
lit. c) rozporządzenia 2016/679)
W kontekście tej przesłanki znaczenie ma cel, jakiemu ma służyć działanie administrato‐
ra, czyli zminimalizowanie szkody poniesionej przez osoby, których dane dotyczą. Prezes
UODO nie odnotował w niniejszym przypadku tego typu działań Szpitala. Samo bowiem
przekazanie pracownikom, których dane zostały objęte incydentem, informacji o zaist‐
niałym zdarzeniu nie może być w przedmiotowej sprawie uznane za działanie w celu
zminimalizowania szkody poniesionej przez te osoby. Działanie takie stanowi wyłącznie
wypełnienie obowiązku prawnego, który spoczywa na Szpitalu, jako administratorze da‐
nych, zgodnie z art. 34 ust. 1 rozporządzenia 2016/679, a którego brak realizacji sank‐
cjonowany jest na gruncie art. 83 ust. 4 lit. a) rozporządzenia 2016/679. W tym kontek‐
ście podkreślenia wymaga, że zwykłe dopełnienie przez Szpital ww. obowiązaniu poinfor‐
mowania podmiotów danych o wystąpieniu naruszenia ochrony danych osobowych nie
może być interpretowane jako czynnik łagodzący i mający obniżający wpływ na
wysokość nałożonej administracyjnej kary pieniężnej.

Stopień odpowiedzialności z uwzględnieniem środków
technicznych i organizacyjnych wdrożonych przez niego
na mocy art. 25 i 32 rozporządzenia 2016/679 (art. 83
ust. 2 lit. d) rozporządzenia 2016/679)
W niniejszej sprawie Prezes UODO stwierdził między innymi naruszenie art. 25 ust. 1
oraz art. 32 ust. 1 i 2 rozporządzenia 2016/679. Niewątpliwie na Szpitalu ciąży w wyso‐
kim stopniu odpowiedzialność za niewdrożenie odpowiednich środków technicznych i or‐
ganizacyjnych, które zapobiegłyby naruszeniu ochrony danych osobowych (czego wyraz
organ dał w cz. III pkt C i D decyzji). Oczywistym jest również, że w rozważanym kontek‐
ście charakteru, celu i zakresu przetwarzania danych osobowych Szpital nie zrobił
wszystkiego, czego można by było od niego oczekiwać, co skutkowało naruszeniem za‐
sady integralności oraz poufności przetwarzania danych. W analizowanym stanie fak‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 32 z 41

tycznym okoliczność ta stanowi jednak o istocie samego naruszenia przepisów rozporzą‐
dzenia 2016/679, co skutkuje uznaniem, iż nie jest ona wyłącznie czynnikiem wpływają‐
cym łagodząco lub obciążająco na jego ocenę. Z tego też względu brak odpowiednich
środków technicznych i organizacyjnych, o których mowa w art. 25 i art. 32 rozporządze‐
nia 2016/679, nie może zostać uznany w niniejszej sprawie za okoliczność mogącą do‐
datkowo wpłynąć na surowszą ocenę naruszenia i wymiar administracyjnej kary
pieniężnej nałożonej na Szpital.

Wszelkie stosowne wcześniejsze naruszenia ze strony ad‐
ministratora (art. 83 ust. 2 lit. e) rozporządzenia
2016/679)
Prezes UODO nie stwierdził po stronie Szpitala jakichkolwiek wcześniejszych naruszeń
przepisów o ochronie danych osobowych, w związku, z czym brak jest podstaw do trak‐
towania tej okoliczności jako obciążającej. Jednocześnie jednak obowiązkiem każdego
administratora jest przestrzeganie przepisów prawa, z uwagi na co brak wcześniejszych
naruszeń nie może być traktowany jako okoliczność łagodząca przy wymierzaniu sankcji.
Taka ocena spójna jest ze stanowiskiem wyrażonym przez EROD, zgodnie z którym
„[b]rak wcześniejszych naruszeń nie może (…) zostać uznany za okoliczność łagodzącą,
ponieważ przestrzeganie przepisów [rozporządzenia 2016/679] stanowi normę. Brak
wcześniejszych naruszeń można uznać za okoliczność o charakterze neutralnym”[52].

Stopień współpracy z organem nadzorczym w celu usu‐
nięcia naruszenia oraz złagodzenia jego ewentualnych
negatywnych skutków (art. 83 ust. 2 lit. f)
rozporządzenia 2016/679)
Analizując tę przesłankę organ nadzorczy uwzględnił fakt, że większość działań o charak‐
terze naprawczym (przeprowadzonych przez Szpital na skutek otrzymanych rekomenda‐
cji poaudytowych), zrealizowanych zostało w latach 2020-2021 – a zatem jeszcze przed
wszczęciem niniejszego postępowania administracyjnego. Jednocześnie w przedmioto‐
wej sprawie Prezes UODO nie kierował wobec Szpitala żadnych zaleceń, wytycznych, ani
rekomendacji w zakresie najlepszych praktyk w obszarze bezpieczeństwa przetwarzania
danych osobowych, a wszelka aktywność Szpitala – następcza wobec naruszenia ochro‐
ny danych osobowych – podejmowana była przez administratora dobrowolnie i w sposób
niezależny od stanowiska organu nadzorczego. W tym stanie faktycznym brak jest pod‐
staw do tego, by ww. działania Szpitala rozpatrywać w kontekście współpracy z organem

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 33 z 41

nadzorczym. Okoliczność wdrożenia w sposób spontaniczny rozwiązań zapewniających
zwiększenie bezpieczeństwa systemów informatycznych wykorzystywanych przez Szpi‐
tal Prezes UODO uwzględnił natomiast na jego korzyść w ramach oceny przesłanki okre‐
ślonej w art. 83 ust. 2 lit. k) rozporządzenia 2016/679 (zob. pkt 124 decyzji).

Sposób, w jaki organ nadzorczy dowiedział się o narusze‐
niu, w szczególności, czy i w jakim zakresie administrator
lub podmiot przetwarzający zgłosili naruszenie (art. 83
ust. 2 lit. h) rozporządzenia 2016/679)
Prezes UODO stwierdził naruszenie przez Szpital przepisów o ochronie danych osobo‐
wych w wyniku zgłoszenia naruszenia ochrony danych osobowych dokonanego przez
Szpital 13 stycznia 2020 r., uzupełnionego następnie 6 marca 2020 r. Dokonując zgłosze‐
nia, Szpital realizował ciążący na nim obowiązek prawny, brak jest zatem podstaw do
uznania, że fakt ten powinien być poczytywany na korzyść administratora. Jak słusznie
wskazuje EROD, „[o]koliczność ta nie ma znaczenia, gdy administrator podlega szczegól‐
nym obowiązkom w zakresie zgłaszania naruszeń (np. obowiązkowi zgłaszania narusze‐
nia ochrony danych osobowych określonemu w art. 33 [rozporządzenia 2016/679]). W
takich przypadkach fakt dokonania zgłoszenia należy uznać za okoliczność neutral‐
ną”[53].

Jeżeli wobec administratora, którego sprawa dotyczy, zo‐
stały wcześniej zastosowane w tej samej sprawie środki,
o których mowa w art. 58 ust. 2 – przestrzeganie tych
środków (art. 83 ust. 2 lit. i) rozporządzenia 2016/679)
Przed wydaniem niniejszej decyzji Prezes UODO nie stosował wobec Szpitala w rozpatry‐
wanej sprawie żadnych środków wymienionych w art. 58 ust. 2 rozporządzenia
2016/679, w związku z czym Szpital nie miał obowiązku podejmowania żadnych działań
związanych z ich stosowaniem, a które to działania, poddane ocenie organu nadzorcze‐
go, mogłyby mieć obciążający lub łagodzący wpływ na ocenę stwierdzonego naruszenia.
Z uwagi na powyższe przesłanka ta pozostaje bez wpływu zarówno na decyzję o
nałożeniu administracyjnej kary pieniężnej, jak i jej wymiar.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 34 z 41

Stosowanie zatwierdzonych kodeksów postępowania na
mocy art. 40 lub zatwierdzonych mechanizmów certyfika‐
cji na mocy art. 42 (art. 83 ust. 2 lit. j) rozporządzenia
2016/679).
Szpital na dzień wydania decyzji nie stosował zatwierdzonych kodeksów postępowania
ani zatwierdzonych mechanizmów certyfikacji, o których mowa w przepisach rozporzą‐
dzenia 2016/679. Ich przyjęcie, wdrożenie i stosowanie nie jest jednak – jak stanowią
przepisy rozporządzenia 2016/679 – obowiązkowe dla administratorów, w związku z
czym okoliczność ich niestosowania nie może być w niniejszej sprawie poczytana na nie‐
korzyść Szpitala. Na jego korzyść mogłaby być natomiast uwzględniona okoliczność
przyjęcia i stosowania tego rodzaju instrumentów (np. Kodeksu postępowania dla sekto‐
ra ochrony zdrowia zatwierdzonego przez Prezesa UODO 11 grudnia 2023 r.[54]), jako
środków gwarantujących wyższy niż standardowy poziom ochrony przetwarzania danych
osobowych. W przedmiotowej sprawie okoliczność taka jednak nie wystąpiła.

Osiągnięte bezpośrednio lub pośrednio w związku z naru‐
szeniem korzyści finansowe lub uniknięte straty (art. 83
ust. 2 lit. k) rozporządzenia 2016/679).
W toku postępowania nie stwierdzono wpływu naruszenia przepisów rozporządzenia
2016/679 na osiągnięcie przez Szpital korzyści finansowych lub uniknięcie strat. Brak
jest więc podstaw do traktowania tej okoliczności jako obciążającej. Stwierdzenie zaist‐
nienia wymiernych korzyści finansowych wynikających z naruszenia przepisów rozporzą‐
dzenia 2016/679 należałoby ocenić zdecydowanie negatywnie. Nieosiągnięcie zaś przez
Szpital takich korzyści, jako stan naturalny, niezależny od naruszenia i jego skutków, jest
okolicznością, która z istoty rzeczy nie może być łagodząca. Interpretację tę potwierdza
już samo sformułowanie przepisu art. 83 ust. 2 lit. k) rozporządzenia 2016/679, który
nakazuje organowi nadzorczemu zwrócić należytą uwagę na korzyści „osiągnięte” – za‐
istniałe po stronie podmiotu dokonującego naruszenia.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 35 z 41

Inne obciążające lub łagodzące czynniki mające zastoso‐
wanie do okoliczności sprawy (art. 83 ust. 2 lit. k)
rozporządzenia 2016/679).
Prezes UODO, wszechstronnie rozpatrując sprawę, nie odnotował innych niż opisane po‐
wyżej okoliczności mogących mieć wpływ na ocenę naruszenia i na wysokość orzeczonej
administracyjnej kary pieniężnej.

C. Ustalenie wysokości kary z zastosowaniem Wytycz‐
nych 04/2022[55]
Ustalając w niniejszej sprawie wysokość administracyjnej kary pieniężnej nałożonej na
Szpital, Prezes UODO zastosował metodykę przyjętą w Wytycznych EROD 04/2022 w
sprawie obliczania administracyjnych kar pieniężnych na podstawie RODO (dalej: „Wy‐
tyczne 04/2022”) – jednak w stopniu ograniczonym, wynikającym z braku możliwości
przyjęcia wobec organów i podmiotów publicznych ich obrotu (przychodu) jako wskaźni‐
ka ich wielkości, pozwalającego na miarkowanie wysokości kary, tak by była ona sku‐
teczna, proporcjonalna i odstraszająca. Jak wskazuje EROD, jeżeli na podstawie prawa
krajowego organy nadzorcze mają uprawnienie do nakładania administracyjnych kar pie‐
niężnych na organy i podmioty publiczne, wytyczne te mają zastosowanie do ich
obliczania z wyjątkiem rozdziału 4.3 tego dokumentu („Obrót przedsiębiorstwa do celów
nałożenia skutecznej, odstraszającej i proporcjonalnej kary pieniężnej”)[56]. Tam nato‐
miast, gdzie prawo krajowe przewiduje dla organów i podmiotów publicznych ustawowe
maksymalne kwoty kar (inne niż wynikające z art. 83 ust. 4-6 rozporządzenia 2016/679),
zastosowania nie będzie znajdował rozdział 6 wytycznych („Prawnie określona maksy‐
malna wysokość kary pieniężnej i odpowiedzialność przedsiębiorstw”). Mając więc na
uwadze powyższe, Prezes UODO dokonał niżej przedstawionej kalkulacji kary orzekanej
wobec Szpitala.
Za prawnie określoną maksymalną kwotę kary możliwą do orzeczenia wobec Szpitala w
niniejszej sprawie Prezes UODO przyjął – stosownie do art. 102 ust. 1 pkt 1 u.o.d.o. –
kwotę 100 000 zł, przy czym kwota ta znajduje zastosowanie niezależnie od tego, które‐
go przepisu rozporządzenia 2016/679 dotyczy naruszenie (co zostało już wcześniej
wyjaśnione w cz. IV pkt A decyzji).
Prezes UODO dokonał następnie kategoryzacji stwierdzonych w niniejszej sprawie
naruszeń przepisów rozporządzenia 2016/679[57]. Wśród naruszonych przez Szpital
przepisów znajdują się art. 5 ust. 1 lit. f) oraz art. 5 ust. 2 rozporządzenia 2016/679 okre‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 36 z 41

ślające podstawowe zasady przetwarzania. Naruszenie tych przepisów należy – zgodnie
z art. 83 ust. 5 lit. a) rozporządzenia 2016/679 – do kategorii naruszeń zagrożonych karą
wyższą z dwóch przewidzianych w rozporządzeniu 2016/679 wymiarów kar (z maksymal‐
ną wysokością do 20 000 000 EUR lub do 4 % całkowitego rocznego obrotu przedsiębior‐
stwa z poprzedniego roku obrotowego). Są one, więc in abstracto poważniejsze od
innych (tj. wskazanych w art. 83 ust. 4 rozporządzenia 2016/679) naruszeń.
Prezes UODO ocenił stwierdzone w niniejszej sprawie naruszenia jako naruszenia o
wysokim poziomie powagi[58]. W ramach tej oceny wzięte zostały pod uwagę te prze‐
słanki spośród wymienionych w art. 83 ust. 2 rozporządzenia 2016/679, które dotyczą
strony przedmiotowej naruszenia (a zatem składają się na „powagę” naruszenia), to jest:
charakter, waga i czas trwania naruszenia (art. 83 ust. 2 lit. a) rozporządzenia
2016/679), umyślny lub nieumyślny charakter naruszenia (art. 83 ust. 2 lit. b) rozporzą‐
dzenia 2016/679) oraz kategorie danych osobowych, których dotyczyło naruszenie (art.
83 ust. 2 lit. g) rozporządzenia 2016/679). Szczegółowa ocena tych okoliczności przed‐
stawiona została powyżej (zob. pkt 114-123 decyzji). W tym miejscu wskazać należy je‐
dynie, że rozważenie ich łącznego wpływu na ocenę stwierdzonych w niniejszej sprawie
naruszeń rozpatrywanych w całości prowadzi do wniosku, że poziom ich powagi
(rozumianej zgodnie z Wytycznymi 04/2022) jest wysoki. Konsekwencją tego jest zaś
przyjęcie – jako kwoty wyjściowej do obliczenia kary – wartości mieszczącej się w prze‐
dziale od 20 % do 100 % maksymalnej wysokości kary możliwej do orzeczenia wobec
Szpitala[59], to jest – zważywszy na kwotę maksymalną w wysokości 100 000 zł określo‐
ną dla organów i podmiotów publicznych – od kwoty 20 000 zł do kwoty 100 000 zł. Za
adekwatną, uzasadnioną okolicznościami niniejszej sprawy kwotę wyjściową Prezes
UODO uznał kwotę 70 000 zł (70 % prawnie określonej maksymalnej wysokości kary
możliwej do wymierzenia Szpitalowi).
Prezes UODO dokonał oceny wpływu na stwierdzone naruszenie pozostałych (poza tymi
uwzględnionymi wyżej w ocenie powagi naruszenia) okoliczności wskazanych w art. 83
ust. 2 rozporządzenia 2016/679[60]. Okoliczności te, mogące mieć obciążający lub łago‐
dzący wpływ na ocenę naruszenia, odnoszą się do strony podmiotowej naruszenia (tj. do
samego podmiotu będącego sprawcą naruszenia oraz do jego zachowania przed naru‐
szeniem, w jego trakcie i po jego zaistnieniu) oraz ewentualnie do innych okoliczności
mogących mieć znaczenie dla jego oceny. Szczegółowa analiza i uzasadnienie wpływu
każdej z tych przesłanek na ocenę naruszenia przestawione zostały powyżej (zob. pkt
125-134 decyzji). W tym miejscu wskazać jedynie należy, że jedna spośród nich miała, w
ocenie Prezesa UODO, niewielki wpływ łagodzący na wymiar kary – podjęcie przez Szpi‐
tal działań ukierunkowanych na podniesienie poziomu bezpieczeństwa administrowa‐
nych systemów informatycznych (ocenione w ramach art. 83 ust. 2 lit. k) rozporządzenia
2016/679). Pozostałe przesłanki z art. 83 ust. 2 (lit. c), d), e), f), h), i) oraz j) rozporządze‐
nia 2016/679) – jak wskazano powyżej – nie miały wpływu ani łagodzącego, ani obciąża‐
jącego na ocenę naruszenia i w konsekwencji na wymiar kary. Ze względu więc na zaist‐
nienie w sprawie dodatkowej okoliczności mającej wpływ na ocenę naruszenia, a w kon‐
sekwencji i na wymiar kary, za zasadne Prezes UODO uznał skorygowanie kwoty kary

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 37 z 41

ustalonej na podstawie oceny powagi naruszenia i obniżenie jej o 5 % – do kwoty 66 500
zł. Większa redukcja nie znajduje uzasadnienia z uwagi na fakt, że podjęte przez Szpital
dobrowolnie działania, choć mogą mieć wpływ na poprawę bezpieczeństwa przetwarza‐
nia danych osobowych, nie doprowadziły do usunięcia stanu naruszenia, czego należało
oczekiwać od Szpitala w niniejszej sprawie, a co zezwoliłoby na znaczące obniżenie kary.
Zgodnie z art. 83 ust. 1 rozporządzenia 2016/679 każdy organ nadzorczy zapewnia, by
administracyjne kary pieniężne stosowane za naruszenia tego rozporządzenia były w
każdym indywidualnym przypadku skuteczne, proporcjonalne i odstraszające. Natomiast
Wytyczne 04/2022 wskazują, że ostatnim krokiem kalkulacji kary dokonywanej zgodnie z
przedstawioną tam metodyką powinno być przeanalizowanie, czy ostateczna kwota obli‐
czonej kary pieniężnej spełnia te wymogi, oraz (ewentualnie) odpowiednie zwiększenie
lub zmniejszenie kary pieniężnej[61]. Dokonując takiej analizy w niniejszej sprawie Prezes
UODO stwierdził, że administracyjna kara pieniężna w kwocie 66 500 zł, orzeczona w
tych konkretnych, indywidualnych okolicznościach sprawy, będzie skuteczna ponieważ
pozwoli na osiągnięcie jej głównego celu, jakim jest przymuszenie Szpitala do przywróce‐
nia zgodności przetwarzania danych osobowych z przepisami rozporządzenia 2016/679.
Kara pieniężna orzeczona w ww. wymiarze doprowadzi bowiem do stanu, w którym ad‐
ministrator będzie prawidłowo chronił dane osobowe przetwarzane w systemach infor‐
matycznych, co jest szczególnie istotne, zważywszy na fakt, że dane te – przetwarzane
na znaczną skalę – obejmują m. in. informacje o zdrowiu dzieci. Skuteczność tej kary
równoważna jest zatem gwarancji tego, że Szpital od momentu zakończenia niniejszego
postępowania będzie ze starannością podchodzić do wymogów stawianych przez przepi‐
sy o ochronie danych osobowych. Dodatkowo kara ta, jako środek o charakterze repre‐
syjnym, zezwoli na realne ukaranie Szpitala za jego bezprawne, utrzymujące się
długotrwale zachowanie.
Zdaniem Prezesa UODO orzeczona kara jest również proporcjonalna do stwierdzonych
naruszeń przepisów rozporządzenia 2016/679, w tym zwłaszcza ich charakteru i wagi.
Proporcjonalność zastosowanej sankcji wyraża się również w tym, że ustalona przez or‐
gan kwota kary nie będzie stanowić dla Szpitala nadmiernego obciążenia. W szczególno‐
ści jej zapłata nie wpłynie na zdolność Szpitala do wywiązywania się przez niego z jego
statutowych celów i zadań, do których należy udzielanie świadczeń zdrowotnych i pro‐
mocja zdrowia w powiązaniu z realizacją zadań dydaktycznych i badawczych. Zdaniem
Prezesa UODO, Szpital powinien i jest w stanie ponieść konsekwencje swoich zaniedbań
w sferze ochrony danych osobowych, stąd nałożenie administracyjnej kary pieniężnej w
wysokości 66 500 zł jest w pełni uzasadnione.
Ponadto administracyjna kara pieniężna spełni w tych konkretnych okolicznościach rów‐
nież funkcję prewencyjną, albowiem wskaże tak Szpitalowi, jak i innym administratorom
danych (w szczególności zaś podmiotom wchodzącym w skład sektora ochrony zdrowia),
że organ nadzorczy – stojąc na straży przepisów o ochronie danych osobowych – będzie
z pełną mocą egzekwował odpowiedzialność ww. podmiotów za stwierdzone naruszenia
przepisów rozporządzenia 2016/679. Tym samym zastosowana w niniejszym postępowa‐

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 38 z 41

niu sankcja zniechęci zarówno Szpital, jak i innych podobnych mu administratorów do
popełniania w przyszłości takich samych lub zbliżonych przedmiotowo naruszeń.
Zdaniem Prezesa UODO wymierzenie w niniejszej sprawie administracyjnej kary pienięż‐
nej było nieuniknione. Zastosowanie wobec Szpitala jakiegokolwiek innego środka na‐
prawczego przewidzianego w art. 58 ust. 2 rozporządzenia 2016/679, w szczególności
zaś poprzestanie na upomnieniu (art. 58 ust. 2 lit. b) rozporządzenia 2016/679), nie speł‐
niałoby bowiem wymogu proporcjonalności, rozumianego jako konieczność zastosowania
przez organ nadzorczy środka, który adekwatny jest do stwierdzonych nieprawidłowości
w procesie przetwarzania danych osobowych. Odstąpienie od nałożenia administracyjnej
kary pieniężnej nie gwarantowałoby również tego, że administrator wdroży dobrowolnie
odpowiednie rozwiązania służące poprawie bezpieczeństwa przetwarzania danych (w
szczególności, iż nie był w stanie wykazać tego w toku trwającego postępowania admini‐
stracyjnego), ani też, że nie dopuści się w przyszłości kolejnych zaniedbań. W ocenie or‐
ganu nadzorczego jedynie administracyjna kara pieniężna zezwoli w przedmiotowej
sprawie na skuteczne egzekwowanie przepisów rozporządzenia 2016/679.
W tym stanie faktycznym i prawnym Prezes UODO rozstrzygnął, jak w sentencji
niniejszej decyzji.

[1] Dz. U. z 2024 r. poz. 572.
[2] Dz. U. z 2019 r. poz. 1781.
[3] Dz. Urz. UE L 119, s. 1, Dz.Urz. UE L 127 z 2018 r., str. 2, Dz.Urz. UE L 74 z 2021 r.,
s. 35.
[4] Dz. U. z 2024 r. poz. 799.
[5] Dz. U. z 2023 r. poz. 742.
[6] Zob. art. 4 pkt 12 rozporządzenia 2016/679, który definiuje pojęcie „naruszenia
ochrony danych osobowych”; zgłoszenia dokonano w trybie art. 33 ust. 1
rozporządzenia 2016/679.
[7] Zob. art. 4 pkt 7 rozporządzenia 2016/679, który definiuje pojęcie „administrato‐
ra”.
[8] „Ransomware” jest rodzajem cyberataku, który m.in. blokuje dostęp do systemu
komputerowego lub uniemożliwia odczyt zapisanych w nim danych, wysuwając na‐
stępnie żądanie zapłaty w zamian za pomoc w przywróceniu stanu pierwotnego.
[9] Zob. art. 4 pkt 1 rozporządzeni 2016/679, który definiuje pojęcie „danych osobo‐
wych”.
[10] Zob. art. 4 pkt 2 rozporządzenia 2016/679, który definiuje pojęcie „przetwarza‐
nia”
[11] Zob. Wytyczne 9/2022 dotyczące zgłaszania naruszenia ochrony danych osobo‐
wych. Wersja 2.0. Przyjęte 28 marca 2023 r., pkt 31, który wyjaśnia pojęcie „stwierdze‐
nia” naruszenia ochrony danych osobowych; dostępne w Internecie: https://
www.edpb.europa.eu/system/files/2024-10/

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 39 z 41

edpb_guidelines_202209_personal_data_breach_notification_v2.0_pl_0.pdf [dostęp:
11.06.2025]
[12] „Płatnik” to oprogramowanie Zakładu Ubezpieczeń Społecznych do przygotowy‐
wania i przesyłania dokumentów ubezpieczeniowych, w tym m.in. zgłoszeń, deklaracji
i korekt.
[13] „HIS” (Szpitalny System Informacyjny) to system mający na celu archiwizację,
przetwarzanie i udostępnianie danych związanych z realizacją procesu diagnostycznoterapeutycznego.
[14] „M. (…)” to system katalogowy służący do zarządzania tożsamościami i zasobami
w sieciach opartych na systemach operacyjnych U., umożliwiający centralne uwierzy‐
telnianie, autoryzację i administrację użytkownikami, komputerami oraz politykami
bezpieczeństwa.
[15] Zob. P. Drobek [w:] RODO. Ogólne rozporządzenie o ochronie danych. Komentarz,
red. E. Bielak-Jomaa, D. Lubasz, W. 2018, art. 5, pkt 3.
[16] Zob. P. Barta, P. Litwiński, M. Kawecki [w:] Ogólne rozporządzenie o ochronie da‐
nych osobowych. Ustawa o ochronie danych osobowych. Wybrane przepisy sektorowe.
Komentarz, red. P. Litwiński, Legalis 2021, art. 24, pkt 1.
[17] Zob. P. Fajgielski [w:] Komentarz do rozporządzenia 2016/679 w sprawie ochrony
osób fizycznych w związku z przetwarzaniem danych osobowych i w sprawie swobod‐
nego przepływu takich danych oraz uchylenia dyrektywy 95/46/WE (ogólne rozporzą‐
dzenie o ochronie danych) [w:] Ogólne rozporządzenie o ochronie danych. Ustawa o
ochronie danych osobowych. Komentarz, wyd. II, Warszawa 2022, art. 32, pkt 9.
[18] Zob. tamże, art. 24, pkt 8.
[19] Zob. P. Barta, P. Litwiński, M. Kawecki, Ogólne…, art. 5
[20] Zob. A. Krasuski, 3. Zastosowanie konstrukcji konkretyzacji obowiązków prawnych
w oparciu o kryterium ryzyka w wybranych aktach prawnych [w:] A. Krasuski, P.
Siembida, Analiza ryzyka w ochronie danych osobowych, Warszawa 2022.
[21] Zob. D. Lubasz, Analiza ryzyka jako podstawa do realizacji obowiązków
administratora, LEX/el. 2023.
[22] Zob. P. Fajgielski, Komentarz…, art. 5, pkt 23.
[23] Zob. tamże.
[24] Por. wyrok WSA w Warszawie z 13 maja 2021 r., II SA/Wa 2129/20, LEX nr
3230694.
[25] Por. wyrok WSA w Warszawie z 17 kwietnia 2024 r., II SA/Wa 1342/23, LEX nr
3790155.
[26] Por. wyrok NSA z 5 lipca 2024 r., III OSK 2654/22, LEX nr 3750274.
[27] Por. wyrok WSA w Warszawie z 27 listopada 2024 r., II SA/Wa 251/24, LEX nr
3851869.
[28] Zob. art. 1 ust. 2 rozporządzenia 2016/679.
[29] Por. wyrok WSA w Warszawie z 26 sierpnia 2020 r., II SA/Wa 2826/19, LEX nr
3067899, utrzymany przez NSA wyrokiem z 28 lutego 2024 r., III OSK 3839/21, LEX nr
3755962.
[30] Zob. motyw 75 do preambuły rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 40 z 41

[31] Zob. motyw 76 do preambuły rozporządzenia 2016/679.
[32] Zob. PN-ISO/IEC 27005:2014-01, Technika Informatyczna – Techniki bezpieczeń‐
stwa – Zarządzanie ryzykiem w bezpieczeństwie informacji, s. 51-57.
[33] Por. wyrok NSA z 9 lutego 2023 r., III OSK 3945/21, LEX nr 3508987.
[34] Por. wyrok TSUE z 14 grudnia 2023 r., C-340/21, Natsionalna agentsia za prihodi‐
te, pkt 34, LEX nr 3642726.
[35] Dz. U. z 2024 r. poz. 1077.
[36] Zob. PN-EN ISO/IEC 27001:2017-06, Technika informatyczna – Techniki bezpie‐
czeństwa – Systemy zarządzania bezpieczeństwem informacji – Wymagania.
[37] Zob. NASK/CERT Polska, Krajobraz bezpieczeństwa polskiego internetu. Raport
roczny z działalności CERT Polska. 2018, dostępne w Internecie: https://cert.pl/uploads/
docs/Raport_CP_2018.pdf [dostęp: 11.06.2025].
[38] Zob. Annual number of ransomware attempts worldwide from 2017 to 2022, Stati‐
sta, dostępne w Internecie: https://www.statista.com/statistics/494947/ransomwareattempts-per-year-worldwide/
[39] Zob. OWASP, OWASP API Security Top 10 2019, dostępne w Internecie: https://
owasp.org/APISecurity/editions/2019/en/0x11-t10/ [dostęp: 11.06.2025].
[40] Zob. Wytyczne nr 4/2019 dotyczące artykułu 25. Uwzględnianie ochrony danych
w fazie projektowania oraz domyślna ochrona danych. Wersja 2.0. Przyjęte 20 paź‐
dziernika 2020 r., str. 29, dostępne w Internecie: https://edpb.europa.eu/system/files/
2021-04/
edpb_guidelines_201904_dataprotection_by_design_and_by_default_v2.0_pl.pdf
[dostęp: 11.06.2025].
[41] Zob. tamże, str. 4.
[42] Por. wyrok WSA w Warszawie z 6 czerwca 2023 r., II SA/Wa 1939/22; wyrok WSA w
Warszawie z 21 czerwca 2023 r., II SA/Wa 150/23, LEX nr 3619707.
[43] Dz. U. z 2024 r. poz. 1077.
[44] Dz. U. z 2024 r. poz. 1530 ze zm.
[45] Wytyczne 04/2022 w sprawie obliczania administracyjnych kar pieniężnych na
podstawie RODO. Wersja 2.1. Przyjęte 24 maja 2023 r., str. 9, pkt 17, dostępne w Inter‐
necie: https://edpb.europa.eu/system/files/2024-01/
edpb_guidelines_042022_calculationofadministrativefines_pl_0.pdf [dostęp:
11.06.2025].
[46] Tamże, str. 10, pkt 24.
[47] Tamże, str. 12, pkt 28.
[48] Zob. informacja opublikowana na stronie internetowej Szpitala: https://(…)
[dostęp: 11.06.2025]
[49] Zob. TSUE, C-340/21
[50] Zob. Wytyczne 04/2022…, str. 20, pkt. 55.
[51] Zob. tamże, str. 21, pkt 57.
[52] Zob. tamże, str. 30, pkt 94.
[53] Zob. tamże, str. 31, pkt 98.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

Decyzja DKN.5131.48.2022

Strona 41 z 41

[54] Zob. Kodeks postępowania dla sektora ochrony zdrowia, zatwierdzony przez Pre‐
zesa UODO 11 grudnia 2023 r., dostępny w Internecie: https://uodo.gov.pl/pl/file/4522
[dostęp: 11.06.2025].
[55] Zob. przyp. nr 45.
[56] Zob. Wytyczne 04/2022…, str. 8, pkt 10.
[57] Zob. tamże, r. 4.1
[58] Zob. tamże, r. 4.2.
[59] Zob. tamże, str. 21-22, pkt 60, tiret trzecie.
[60] Zob. tamże, r. 5.
[61] Zob. tamże, str. 9, pkt 17.

https://uodo.neurodoc.pl/document/urn:ndoc:gov:pl:uodo:2022:dkn_5131_48/content

2025-09-03 13:17

