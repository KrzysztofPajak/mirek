Warszawa, 2 kwietnia 2025
PRAWOMOCNA

Decyzja
DKN.5110.14.2022

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572) w związku z art. 7 i art. 60 ustawy z dnia
10 maja 2018 r. o ochronie danych osobowych (Dz. U. z 2019 r. poz. 1781), a także art.
57 ust. 1 lit. a) i h) oraz art. 58 ust. 2 lit. b) w związku z art. 38 ust. 1, 2, 3 i 6 oraz art. 39
ust. 1 rozporządzenia Parlamentu Europejskiego i Rady UE 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych osobo‐
wych i w sprawie swobodnego przepływu takich danych oraz uchylenia dyrektywy 95/46/
WE (ogólne rozporządzenia o ochronie danych) (Dz. Urz. UE L 119 z 04.05.2016, str. 1,
ze zm.), zwanego dalej „rozporządzeniem 2016/679”,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez (…) w K. z siedzibą w K. przy
ul. (…), Prezes Urzędu Ochrony Danych Osobowych,
stwierdzając naruszenie przez (…) w K. z siedzibą w K. przy ul. (…), zwaną dalej także
„Uczelnią” lub „Administratorem”, następujących przepisów rozporządzenia 2016/679:
1) art. 38 ust. 1 rozporządzenia 2016/679, polegające na niezapewnieniu przed dniem
(…) 2023 r., aby inspektor ochrony danych (zwany dalej również „IOD”) był właści‐
wie i niezwłocznie włączany we wszystkie sprawy dotyczące ochrony danych osobo‐
wych,
2) art. 38 ust. 2 rozporządzenia 2016/679, polegające na niezapewnieniu IOD przed
dniem (…) 2023 r. zasobów niezbędnych do utrzymania jego wiedzy fachowej,
3) art. 38 ust. 3 rozporządzenia 2016/679, polegające na niezapewnieniu przed dniem
(…) 2023 r., aby w związku z wykonywaniem swoich zadań IOD nie otrzymywał in‐
strukcji dotyczących ich wykonywania oraz nie był odwoływany i karany za
wykonywanie tych zadań,
4)

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

5)

Strona 2 z 22

art. 38 ust. 6 rozporządzenia 2016/679, polegające na niezapewnieniu, że na IOD
nie będą nakładane zadania mogące powodować konflikt interesów,
art. 39 ust. 1 rozporządzenia 2016/679, polegające na niewdrożeniu przed dniem
(…) 2023 r. środków organizacyjnych lub technicznych, pozwalających na rozliczanie
przez Uczelnię IOD z wykonania jego zadań wynikających z przepisów
rozporządzenia 2016/679,

Udziela (…) w K. z siedzibą w K. przy ul. (…) upomnienia.

Uzasadnienie
Na podstawie art. 57 ust. 1 lit. a) i h) rozporządzenia 2016/679, realizując zadanie moni‐
torowania i egzekwowania stosowania przepisów rozporządzenia 2016/679 dotyczących
inspektora ochrony danych, Prezes Urzędu Ochrony Danych Osobowych, zwany dalej
także „Prezesem UODO”, zwrócił się pismem z dnia 16 marca 2022 r. (sygn. (…)) do
Uczelni jako administratora, celem uzyskania od niej informacji niezbędnych do realizacji
ww. zadania.
W treści ww. pisma, Prezes UODO zwrócił się do Uczelni z następującymi pytaniami:
1) czy w Uczelni został wyznaczony IOD?
2) czy na Uczelni jako administratorze ciąży obowiązek wyznaczenia IOD (jeżeli tak, to
na jakiej podstawie prawnej) czy też IOD został wyznaczony mimo braku takiego
obowiązku?
3) Czy Uczelnia opublikowała imię i nazwisko oraz kontakt do IOD na swojej stronie in‐
ternetowej lub – jeżeli nie prowadzi swojej strony internetowej, w sposób ogólnie
dostępny w miejscu prowadzenia swojej działalności?
4) czy informacje, o których mowa w pkt 3, znajdują się w ogólnie dostępnym miejscu?
5) czy IOD jest pracownikiem Uczelni, a jeżeli nie, to na jakiej podstawie prawnej
wykonuje swoje obowiązki?
6) czy IOD został powołany w Uczelni na wyłączność, czy wykonuje obowiązki
inspektorskie również u innych administratorów?
7) na podstawie jakich kwalifikacji Uczelnia wyznaczył IOD (np. wykształcenie,
doświadczenie, wiedza)?
8) jakie niezbędne zasoby, o których mowa w art. 38 ust. 2 rozporządzenia 2016/679,
Uczelnia zapewnia IOD?
9) w jaki sposób Uczelnia zapewnia zasoby na utrzymanie wiedzy fachowej IOD?
10) jakie stanowisko w Uczelni zajmuje IOD i komu podlega w strukturze organizacyjnej
administratora?
11) czy Uczelnia powołała zastępcę IOD, a jeżeli tak, to kiedy?
12) czy w Uczelni funkcjonuje zespół IOD lub inna forma stałego wsparcia IOD w
zakresie wykonywania jego zadań?

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 3 z 22

13) w jaki sposób Uczelnia zapewnia by IOD był właściwie i niezwłocznie włączany we
wszystkie sprawy dotyczące ochrony danych osobowych (np. czy zostały opracowa‐
ne zasady dotyczące tego, jakie sprawy mają być konsultowane z IOD, kto i w jakich
sytuacjach powinien zgłaszać się w celu uzyskania konsultacji IOD, czy i na jakich
zasadach IOD bierze udział w naradach kierownictwa)?
14) w jaki sposób Uczelnia zapewnia IOD dostęp do danych osobowych i operacji prze‐
twarzania?
15) czy Uczelnia przyjęła regulacje wewnętrzne dotyczące funkcjonowania IOD (w
szczególności zapewnienia poszanowania gwarancji jego niezależności oraz jego
uprawnień w zakresie dostępu do danych osobowych i operacji przetwarzania, włą‐
czania we wszystkie sprawy dotyczące ochrony danych osobowych, unikania kon‐
fliktu interesów), a jeżeli tak, to w jakim akcie wewnętrznym zostały one przewi‐
dziane?
16) w jaki sposób Uczelnia zapewnia, aby IOD nie były wydawane instrukcje co do
wykonywania przez niego zadań?
17) w jaki sposób Uczelnia zapewnia, aby IOD nie był karany i odwoływany za
wykonywanie swoich zadań?
18) w jaki sposób Uczelnia postępuje w przypadku, gdy nie uwzględnia wskazówek lub
rekomendacji IOD, np. czy dokumentuje powody niezastosowania tych wskazówek?
19) w jaki sposób osoby, których dane dotyczą, mogą kontaktować się z inspektorem
ochrony danych zgodnie z art. 38 ust. 4 rozporządzenia 2016/679?
20) czy IOD wykonuje również inne obowiązki lub sprawuje inną funkcję poza obowiąz‐
kami związanymi z ochroną danych osobowych, jeżeli tak to:
a) jakie oraz w jakim wymiarze czasu pełni funkcję IOD, a w jakim inne zadania,
b) w jaki sposób Uczelnia oceniła, że w przypadku każdego z tych zadań nie wy‐
stępuje konflikt interesów, o którym mowa w art. 38 ust 6 rozporządzenia
2016/679 ?
c) czy w zakresie wykonywania innych zadań IOD podlega innym osobom niż
najwyższe kierownictwo Uczelni?
21) czy Uczelnia opracowała politykę zarządzania konfliktem interesów lub wprowadziła
inny mechanizm zapewniający niewystępowanie konfliktu interesów?
22) czy IOD wykonuje swoje zadania jedynie w siedzibie Uczelni, a jeżeli nie, to w jakim
miejscu i w jaki sposób zapewniona jest stała dostępność IOD dla kierownictwa i
pracowników Uczelni?
23) czy IOD opracował (systematycznie opracowuje) plan swojej pracy np. w zakresie
szkoleń, audytów?
24) czy taki plan był prezentowany Uczelni w celu umożliwienia dokonania oceny czy
IOD dysponuje wystarczającymi zasobami i uprawnieniami w obszarach, które IOD
obejmuje swoimi zadaniami?
25) jak często i w jaki sposób IOD przekazuje Uczelni wyniki przeprowadzonych audy‐
tów?
26) czy Uczelnia występowała do IOD o udzielenie zaleceń co do oceny skutków dla
ochrony danych, a jeśli tak, to w jakich sytuacjach?

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 4 z 22

27) czy Uczelnia kontroluje pracę IOD, jeżeli tak, to w jaki sposób?

I. Wyjaśnienia udzielone przez Uczelnię.
Uzyskane od Uczelni wyjaśnienia w odpowiedzi na ww. pytania nie pozwoliły na dokona‐
nie pełnej oceny realizacji przez Administratora przepisów rozporządzenia 2016/679 od‐
noszących się do IOD. W związku z tym zachodziła konieczność skierowania do Uczelni,
oprócz ww. pisma z dnia 16 marca 2022 r, także pism z dnia 30 maja 2022 r. (znak: (…))
i 22 maja 2024 r. (znak: (…)), w których Prezes UODO zwrócił się do Uczelni do udziele‐
nia adekwatnych i precyzyjnych w treści informacji. W wyjaśnieniach uzyskanych w od‐
powiedzi na powyższe wezwania, zawartych w pismach Administratora z dnia 31 marca
2022 r., 7 czerwca 2022 r. oraz 3 czerwca 2024 r. Uczelnia oświadczyła m.in., że:
1) wyznaczyła inspektora ochrony danych i zgłosiła go do Urzędu Ochrony Danych
Osobowych, a osoba pełniąca w Uczelni funkcję IOD wykonuje ją na podstawie
umowy zlecenia i podlega (…),
2) IOD nie ma obowiązku raportowania działań dotyczących spraw związanych z
przetwarzaniem danych osobowych,
3) uregulowania dotyczące statusu IOD w Uczelni znajdują się w umowie zawartej z
IOD,
4) Uczelnia zapewnia inspektorowi ochrony danych miejsce pracy, tj. dedykowany IOD
pokój, laptop oraz telefon; ponadto Uczelnia sfinansowała studia podyplomowe IOD
z zakresu ochrony danych osobowych i bezpieczeństwa informacji oraz finansuje
szkolenia z tematyki ochrony danych osobowych, a także zapewnia dostęp do
serwisu LEX, w tym jego modułu „Ochrona Danych Osobowych”,
5) zapewnienie przez Uczelnię zasobów inspektorowi ochrony danych jest oparte o
treść § (…) zawartej z nim w dniu (…) 2020 r. umowy zlecenia oraz o uregulowania
Polityki Ochrony Danych Osobowych; ponadto, zgodnie z uregulowaniami § (…) Re‐
gulaminu (…) wprowadzonego w życie zarządzeniem (…) z dnia (…) 2023 r. nr (…),
Administrator jest zobowiązany do wspierania IOD poprzez zapewnienie mu zaso‐
bów niezbędnych do wykonania jego zadań, zgodnie z art. 38 ust. 2 rozporządzenia
2016/679;
6) w Polityce Ochrony Danych Osobowych zawarta jest procedura postępowania z incy‐
dentami, w ramach której IOD musi być poinformowany o stwierdzeniu podatności
lub wystąpieniu incydentu przez osobę upoważnioną do przetwarzania danych
osobowych w imieniu Uczelni,
7) IOD wykonuje zadania na podstawie planu określonego w związku z celami, które
zostały przedstawione Uczelni w dokumencie „(…)”,
8) kwestie konfliktu interesów zostały uregulowane w Kodeksie (…); ponadto, zgodnie z
treścią rozdziału (…) ww. Polityki Ochrony Danych Osobowych, aby nie zachodził
konflikt interesów funkcji IOD nie można łączyć na Uczelni z wykonywaniem zadań

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 5 z 22

na stanowiskach kierowniczych, w szczególności: Dyrektora (…), Dyrektora (…),
Kwestora, Kierownika (…) i Dyrektora (…),
9) informacja dotycząca wykonania celów jest składana Uczelni w formie raportu (ra‐
port z zadań i celów do realizacji), bezpośrednio do (…), raz do roku, zaś informacja
dotycząca przeprowadzania audytu zawarta jest w załączniku nr (…) do Polityki
Ochrony Danych Osobowych – „Procedura (…)”,
10) audyty są przeprowadzane w Uczelni przez IOD na bieżąco, na podstawie działań
monitorujących, a następnie dokonywane są ich aktualizacje, jeżeli jest to wymaga‐
ne. Działania te wykonywane są na podstawie planu zawartego w dokumencie
„(…)”, a uzgodnienia dotyczące planowanych działań IOD są przeprowadzane z (…),
który akceptuje raport z działań IOD; bieżącą kontrolę pracy IOD sprawuje (…) po‐
przez akceptację wykonania umowy zlecenia, zgodnie z § (…) umowy zlecenia za‐
wartej przez Uczelnię w dniu (…) 2020 r. z osobą pełniącą funkcję IOD,
11) według postanowień rozdziału (…) obowiązującej na Uczelni Polityki Ochrony Da‐
nych Osobowych, IOD ma zapewnione uczestnictwo w spotkaniach oraz konsulta‐
cjach związanych z zadaniami Uczelni jako administratora danych, które mogą mieć
związek z ochroną danych osobowych. W myśl ust. (…) w rozdziale (…) Polityki
Ochrony Danych Osobowych, IOD współpracuje z Administratorem we wdrażaniu
wymogów rozporządzenia 2016/679 i utrzymaniu zgodności przetwarzania danych
osobowych z ww. aktem prawnym, w tym w zakresie zasad przetwarzania, realizacji
praw osób, których dane dotyczą, ochrony danych w fazie projektowania, rejestru
czynności przetwarzania danych osobowych, zgłaszania naruszeń związanych z
ochroną danych osobowych oraz stosowania zasady domyślnej ochrony danych. Z
kolei, zgodnie z treścią § (…) ((…)) Regulaminu (…) wprowadzonego w życie zarzą‐
dzeniem (…) z dnia (…) 2023 r., Administrator ponosi odpowiedzialność za właściwe
i niezwłoczne włączanie IOD we wszystkie sprawy dotyczące ochrony danych oso‐
bowych od najwcześniejszego etapu, tak by ułatwić zapewnienie zgodności z
rozporządzeniem 2016/679.
Ponadto, Uczelnia w piśmie z dnia 3 czerwca 2024 r. wskazała na postanowienia Polityki
Ochrony Danych Osobowych oraz Regulaminu (…), z których treści wynika, iż po wdroże‐
niu Regulaminu (…) zarządzeniem (…) z dnia (…) 2023 r. nr (…), kwestie współpracy
Uczelni z IOD, w tym także unikania konfliktu interesów, włączania IOD we wszelkie spra‐
wy związane z przetwarzaniem danych itp. zostały w większości uwzględnione w
wewnętrznej dokumentacji Uczelni.
W związku z powyżej wskazaną wymianą korespondencji pomiędzy Prezesem UODO a
Uczelnią, ustalono następujący stan faktyczny:
1. W okresie od 25 maja 2018 r. do (…) 2023 r. Uczelnia nie zapewniła, aby IOD był
właściwie i niezwłocznie włączany we wszystkie sprawy dotyczące ochrony danych
osobowych, ponieważ nie wdrożyła w tym zakresie jakichkolwiek skonkretyzowa‐
nych rozwiązań, np. w Polityce ochrony danych lub w innych wewnętrznych regula‐
cjach. Wskazane przez Uczelnię w wyjaśnieniach z dnia 31 marca 2022 r. postano‐
wienia umowy z dnia (…) 2020 r. zawartej przez Uczelnię z IOD oraz Regulaminu or‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

2.

3.

4.

5.

Strona 6 z 22

ganizacyjnego (zarządzenie Rektora z dnia (…) 2019 r. nr (…)) nie zawierały posta‐
nowień zapewniających właściwe i niezwłoczne włączanie IOD we wszystkie sprawy
dotyczące ochrony danych osobowych. W ww. aktach prawnych Uczelni brak było
skonkretyzowanych regulacji odnoszących się do kwestii właściwego i niezwłoczne‐
go włączania IOD we wszystkie sprawy dotyczące ochrony danych osobowych; po‐
nadto, po nowelizacji treści Polityki Ochrony Danych Osobowych obowiązującej w
Uczelni od dnia (…) 2023 r. nadal brak było konkretnych rozwiązań regulacyjnych w
ww. zakresie. Dopiero we wdrożonym zarządzeniem (…) Uczelni nr (…) z dnia (…)
2023 r. Regulaminie (…) jako wewnętrznej regulacji Uczelni, uwzględniono wyraźnie
wyartykułowany obowiązek konsultowania się z IOD przed przystąpieniem do reali‐
zacji projektów wiążących się z przetwarzaniem danych osobowych.
Uczelnia nie wdrożyła przed dniem (…) 2023 r. rozwiązań organizacyjnych lub in‐
nych, służących zapewnieniu IOD zasobów niezbędnych do utrzymania jego wiedzy
fachowej; przed ww. dniem Uczelnia nie wdrożyła zarówno w treści umowy zawartej
z osobą świadczącą usługi IOD, jak i w innych wewnętrznych aktach prawnych regu‐
lacji w ww. zakresie; powyższa kwestia została uwzględniona w skonkretyzowany
sposób dopiero we wdrożonym zarządzeniem (…) Uczelni nr (…) z dnia (…) 2023 r.
Regulaminie (…) jako wewnętrznej regulacji Uczelni.
Uczelnia nie wdrożyła przed dniem (…) 2023 r. rozwiązań organizacyjnych lub in‐
nych, służących zapewnieniu, aby w związku z wykonywaniem zadań IOD nie otrzy‐
mywał instrukcji dotyczących wykonywania tych zadań; Uczelnia nie wdrożyła rów‐
nież przed dniem (…) 2023 r. w obowiązujących u niej wewnętrznych aktach praw‐
nych stosownych, kompleksowych i skonkretyzowanych regulacji zapobiegających
kierowaniu wobec IOD instrukcji co do sposobu wykonywania zadań oraz jego odwo‐
ływaniu i karaniu za wykonywanie tych zadań; powyższa kwestia została uwzględ‐
niona dopiero we wdrożonym zarządzeniem (…) Uczelni nr (…) z dnia (…) 2023 r.
Regulaminie (…) jako wewnętrznej regulacji Uczelni.
Uczelnia do dnia (…) 2023 r. nie wdrożyła jakichkolwiek rozwiązań zapewniających,
by inne zadania i obowiązki wykonywane przez IOD nie powodowały konfliktu intere‐
sów. Dopiero nowelizacja przepisów Polityki Ochrony Danych Osobowych z dnia (…)
2023 r. (rozdział (…)), a następnie wdrożenie przepisów Regulaminu (…) (§ (…))
wprowadzonego zarządzeniem nr (…) z dnia (…) 2023 r., zmieniły ww. stan faktycz‐
ny. W treści znowelizowanej Polityki Ochrony Danych Osobowych uwzględniono w
szczególności postanowienie, zgodnie z którym, aby nie zachodził konflikt interesów,
funkcji IOD nie można łączyć z wykonywaniem zadań na stanowiskach kierowni‐
czych, w szczególności: Dyrektora (…), Dyrektora (…), Kwestora, Kierownika (…) i
Dyrektora (…). Ponadto, w myśl nowych przepisów Regulaminu (…) (§ (…)), IOD nie
może być osobą spokrewnioną z osobami, które kierują lub zarządzają Uczelnią, a
przy wyznaczaniu IOD, w tym jego zastępcy, konieczna jest analiza i ocena, czy
określone relacje pokrewieństwa nie będą miały wpływu na wykonywanie zadań i
obowiązków IOD w sposób niezależny i nie będą powodować konfliktu interesów.
Uczelnia nie wdrożyła przed dniem (…) 2023 r. rozwiązań organizacyjnych lub in‐
nych, służących zapewnieniu kontroli prawidłowego wykonywania całokształtu za‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 7 z 22

dań przez IOD, np. regulacji dotyczących planu pracy IOD (w tym planu audytów)
lub innego rozwiązania, na podstawie którego taka kontrola mogłaby być realizowa‐
na. Powyższa kwestia została uwzględniona dopiero we wdrożonym zarządzeniem
(…) Uczelni nr (…) z dnia (…) 2023 r. Regulaminie (…) jako wewnętrznej regulacji
Uczelni. Na Uczelni obowiązywały, co prawda, niektóre dokumenty, których postano‐
wienia można by uznać w pewnym stopniu za wyraz uregulowania kwestii kontroli
pracy IOD (np. dokument „(…)”), jednak regulacje te były fragmentaryczne i nieod‐
noszące się kompleksowo do kontroli wykonania całokształtu zadań IOD
przewidzianych w przepisach rozporządzenia 2016/679.
Opisane wyżej ustalenia świadczące o niewypełnieniu przez Uczelnię obowiązków admi‐
nistratora określonych w art. 38 ust. 1, 2, 3 i 6 oraz art. 39 ust. 1 rozporządzenia
2016/679 uzasadniały wszczęcie z urzędu przez Prezesa UODO postępowania admini‐
stracyjnego, o którym to wszczęciu Uczelnia została powiadomiona pismem z dnia 3 paź‐
dziernika 2024 r., znak: (…). W zakresie pozostałych kwestii będących przedmiotem py‐
tań zawartych w piśmie Prezesa UODO do Uczelni z dnia 16 marca 2022 r. (sygn. (…)),
nie stwierdzono naruszeń przepisów rozporządzenia 2016/679.
W odpowiedzi na zawiadomienie o wszczęciu postępowania administracyjnego, Uczelnia,
pismem z dnia 18 października 2024 r. skierowanym do Prezesa UODO złożyła wyjaśnie‐
nia, w których wskazała, między innymi, że w jej ocenie:
1) w sposób właściwy wypełnia obowiązek wynikający z art. 38 ust. 1 rozporządzenia
2016/679, ponieważ IOD jest właściwie i niezwłocznie włączany we wszystkie spra‐
wy dotyczące ochrony danych osobowych. IOD jest włączany przez Uczelnię we
wszystkie ww. sprawy, między innymi, na podstawie postanowień Polityki Ochrony
Danych Osobowych ((…)) oraz postanowień Regulaminu (…) wdrożonego
zarządzeniem (…) nr (…) z dnia (…) 2023 r.;
2) zapewnienie przez Uczelnię udziału IOD we wszystkich sprawach dotyczących
ochrony danych osobowych jest przez nią realizowane poprzez m.in. czynności
sprawdzające w jednostkach organizacyjnych Uczelni, w zakresie zgodności prze‐
twarzania danych osobowych z przepisami o ochronie danych osobowych i analizo‐
wania sprawozdań z tych czynności. Na dowód powyższego, Uczelnia dostarczyła do
akt postępowania:
–
sprawozdanie ze sprawdzenia zgodności przetwarzania danych osobowych z
przepisami o ich ochronie w (…) z dnia (…) 2024 r.,
–
sprawozdanie ze sprawdzenia zgodności przetwarzania danych osobowych z
przepisami o ich ochronie w Wydziale (…) oraz Wydziale (…) z dnia (…) 2024 r.,
–
sprawozdanie ze sprawdzenia zgodności przetwarzania danych osobowych z
przepisami o ich ochronie na stronie internetowej pod adresem: www.(…).pl z
dnia (…) 2024 r.,
–
sprawozdanie ze sprawdzenia zgodności przetwarzania danych osobowych z
przepisami o ich ochronie na stronie internetowej pod adresem: www.(…).pl z
dnia (…) 2024 r.,
–

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

3)

4)

5)

6)

Strona 8 z 22

sprawozdanie ze sprawdzenia zgodności przetwarzania danych osobowych z
przepisami o ich ochronie w Dziale (…) z dnia (…) 2024 r.;
–
Plan (…) na rok 2024;
właściwie wypełnia obowiązek wynikający z art. 38 ust. 2 rozporządzenia 2016/679,
tzn. zapewnia wsparcie IOD w wypełnianiu przez niego zadań wynikających z art. 39
ust. 1 rozporządzenia 2016/679, w tym zasoby niezbędne do wykonywania tych za‐
dań i utrzymania wiedzy fachowej oraz dostępu IOD do danych osobowych i operacji
przetwarzania. Podstawą ww. wsparcia są postanowienia obowiązującego w Uczelni
Regulaminu (…) wdrożonego zarządzeniem (…) nr (…) z dnia (…) 2023 r., a także
postanowienia zawartej z IOD umowy zlecenia z dnia (…) 2020 r. Ponadto Uczelnia
podniosła, że IOD ukończył organizowane przez Uczelnię studia podyplomowe z za‐
kresu ochrony danych osobowych i zarządzania bezpieczeństwem informacji,
uczestniczy w licznych konferencjach organizowanych przez Uczelnię, w tym przez
Instytut (…), ma zapewniony pakiet dostępowy do produktów „Lex online” z pakie‐
tem imiennym: ochrona danych osobowych, dzięki czemu uczestniczy w szkoleniach
w tej dziedzinie;
właściwie wypełnia obowiązek wynikający z art. 38 ust. 3 rozporządzenia 2016/679,
bowiem zapewnienie IOD niezależności wynika z obowiązujących w Uczelni przepi‐
sów: Regulaminu (…) (zarządzenie (…) nr (…) z dnia (…) 2023 r.), Regulaminu (…),
wdrożonego do stosowania zarządzeniem Rektora nr (…) z dnia (…) 2019 r., zgodnie
z którym IOD jest zatrudniony na samodzielnym stanowisku pracy ((…)), przypo‐
rządkowanym organizacyjnie Rektorowi, co ma swoje odzwierciedlenie w treści
schematu organizacyjnego Uczeni (załącznik nr (…) do Regulaminu (…), Schemat
graficzny jednostek organizacyjnych Uczelni); kopie obu ww. dokumentów zostały
przez Uczelnię przedłożone do akt postępowania;
właściwie wypełnia obowiązek wynikający z art. 38 ust. 6 rozporządzenia 2016/679,
co ma znajdować swoje potwierdzenie w treści obowiązującego na Uczelni
Regulaminu (…) (zarządzenie (…) nr (…) z dnia (…) 2023 r.);
spełnia wymogi wynikające z art. 39 ust. 1 rozporządzenia 2016/679; spełnienie ww.
wymogów wynika m.in. ze sprawozdań ze sprawdzenia zgodności przetwarzania da‐
nych osobowych z przepisami o ich ochronie, audytów wewnętrznych realizowanych
w jednostkach organizacyjnych Uczelni (zgodnie z ustalonym Planem (…) na dany
rok); ponadto, spełnienie ww. wymogów dokonywane jest przy pomocy cyklicznie
wydawanego biuletynu (…), tj. poprzez porady i konsultacje udzielane na bieżąco
pracownikom Uczelni w poszczególnych wydaniach ww. biuletynu; wydania ww.
biuletynu zostały przez Uczelnię przedłożone do akt sprawy.

II. Ocena prawna ustalonego stanu faktycznego.
W takim stanie faktycznym i prawnym Prezes UODO zważył, co następuje:

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 9 z 22

1.
W myśl art. 38 ust. 1 rozporządzenia 2016/679, administrator oraz podmiot przetwarza‐
jący zapewniają, by inspektor ochrony danych był właściwie i niezwłocznie włączany we
wszystkie sprawy dotyczące ochrony danych osobowych. Uczelnia, nie wdrażając przed
dniem (…) 2023 r. w wewnętrznych aktach prawnych stosownych, kompleksowych i
skonkretyzowanych regulacji, służących zapewnieniu włączania IOD w ww. sprawy,
naruszyła art. 38 ust. 1 rozporządzenia 2016/679.
Podkreślić na wstępie należy, że IOD ma swoją wiedzą, doświadczeniem i umiejętnościa‐
mi wspierać administratora w zapewnieniu zgodności przetwarzania danych z przepisa‐
mi o ochronie danych osobowych. Aby IOD mógł efektywnie realizować ten cel w art. 38
ust. 1 rozporządzenia 2016/679 na administratora został nałożony obowiązek zapewnie‐
nia, by inspektor ochrony danych był właściwie i niezwłocznie włączany we wszystkie
sprawy dotyczące ochrony danych osobowych. Określenie „właściwie” odnosić należy do
właściwości rzeczowej inspektora ochrony danych, która obejmuje wszelkie kwestie
związane z przetwarzaniem i ochroną danych osobowych, natomiast sformułowanie „nie‐
zwłocznie” wskazuje, że IOD powinien być angażowany w te sprawy w najkrótszym moż‐
liwym czasie. W Wytycznych Grupy Roboczej art. 29 ds. Ochrony Danych dotyczących
inspektorów ochrony danych („DPO”), zwanymi dalej Wytycznymi WP 243[1], na str.
14-15 wskazano, że
„
organizacja powinna zapewnić między innymi:
–
Udział DPO (IOD – uwaga wł. Prezesa UODO) w spotkaniach przedstawicieli
wyższego i średniego szczebla organizacji;
–
Uczestnictwo DPO przy podejmowaniu decyzji dotyczących przetwarzania da‐
nych osobowych. Niezbędne informacje powinny zostać udostępnione DPO
odpowiednio wcześniej, umożliwiając DPO zajęcie stanowiska;
–
Stanowisko DPO powinno być zawsze brane pod uwagę. GR Art. 29 zaleca, w ra‐
mach dobrych praktyk, dokumentowanie przypadków i powodów postępowania
niezgodnego z zaleceniem DPO;
–
W przypadku stwierdzenia naruszenia albo innego zdarzenia związanego z
danymi osobowymi należy natychmiast skonsultować się z DPO.
W określonych przypadkach administrator lub podmiot przetwarzający powinni
stworzyć wytyczne ochrony danych osobowych, które wskazywałyby przypadki
wymagające konsultacji z DPO.”
W piśmiennictwie przedmiotu także wskazuje się, że określenie „właściwie” powinno być
rozumiane jako wymóg, by obowiązek włączenia IOD do działań był wykonany w sposób,
który umożliwi mu aktywne działanie[2]. Również M. Sakowska-Baryła opowiada się za
rozumieniem określenia „właściwie” jako „adekwatne, odpowiednie, w sposób zapewnia‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 10 z 22

jący możliwie kompleksowe zapoznanie się IOD z okolicznościami przetwarzania danych
osobowych – kontekstem, celami, zakresem, charakterem, uwarunkowaniami
czasowymi, technicznymi, prawnymi”[3].
Reasumując powyższe, wymóg właściwego włączania IOD we wszystkie sprawy dotyczą‐
ce ochrony danych osobowych oznacza odpowiednie zapewnienie inspektorowi możliwo‐
ści udziału w działaniach przy jednoczesnym poszanowaniu jego właściwości. Jak wska‐
zał Wojewódzki Sąd Administracyjny w Warszawie w wyroku z dnia 5 października 2023
r., sygn. akt II SA/Wa 502/23, „Administrator danych osobowych jest odpowiedzialny tak‐
że za to, aby inspektor ochrony danych (…) był właściwie i niezwłocznie włączany we
wszystkie sprawy dotyczące ochrony danych osobowych (art. 38 ust. 1 rozporządzenia)”.
Podobnie sąd ten wypowiedział się w wyroku z dnia 17 kwietnia 2024 r., sygn. akt II SA/
Wa 1342/23.
Administrator w swojej organizacji powinien zatem po pierwsze przyjąć odpowiednie roz‐
wiązania organizacyjne, których celem byłoby zapewnienie, by inspektor ochrony da‐
nych był właściwie i niezwłocznie włączany we wszystkie sprawy dotyczące ochrony da‐
nych osobowych, a po drugie zapewnić skuteczną realizację tych rozwiązań poprzez rze‐
czywiste włączanie IOD w każdym przypadku, w którym określone zagadnienie związane
jest z przetwarzaniem danych osobowych.
W toku czynności wyjaśniających podjętych przez Prezesa UODO, Uczelnia nie wskazała
żadnych konkretnych, odnoszących się do ww. kwestii postanowień w treści obowiązują‐
cych u niej przed dniem (…) 2023 r. wewnętrznych aktów prawnych. Po wdrożeniu nowe‐
lizacji Polityki Ochrony Danych Osobowych w dniu (…) 2023 r., w systemie wewnętrz‐
nych regulacji Uczelni zaczęły obowiązywać ujęte ogólnikowo i deklaratywnie postano‐
wienia, zmierzające do zapewnienia właściwego i niezwłocznego włączania IOD we
wszystkie sprawy dotyczące ochrony danych osobowych. Postanowienia te były jednak
dalece niewystarczające, ze względu na brak konkretnych rozwiązań proceduralnych
albo realnych zasad porządkujących ww. materię. W ww. dokumencie nie uwzględniono
wyraźnie wyartykułowanego obowiązku konsultowania się z IOD przed przystąpieniem
do realizacji projektów wiążących się z przetwarzaniem danych osobowych. Ponadto,
brak było procedury w zakresie inicjatywy w zwracaniu się do IOD przy projektach zwią‐
zanych z ochroną danych oraz w jakim terminie, w jakich okolicznościach, w jaki sposób i
przez kogo ma nastąpić zwrócenie się do IOD.
Uczelnia w swoich wyjaśnieniach z dnia 3 czerwca 2024 r. powołała się na przepis (…)
Polityki Ochrony Danych Osobowych, zgodnie z którym IOD „ma zapewnione uczestnic‐
two w spotkaniach oraz konsultacjach związanych z zadaniami ADO, (…).” Jednak
powyższej regulacji nie można uznać za wystarczającą, aby na jej podstawie, zgodnie z
dyspozycją art. 38 ust. 1 rozporządzenia 2016/679, uznać, że IOD był właściwie włącza‐
ny we wszystkie sprawy dotyczące ochrony danych osobowych. Samo zapewnienie
„uczestnictwa” IOD w spotkaniach dotyczących spraw przetwarzania danych nie zapew‐
nia IOD możliwości wyrażenia swojego zdania w ww. kwestii, bowiem samo uczestnictwo
w spotkaniach i konsultacjach nie oznacza, że zdanie IOD będzie w ogóle brane pod uwa‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 11 z 22

gę przy realizacji działań związanych z przetwarzaniem danych (niezależnie od okolicz‐
ności, czy będzie uwzględnione). Z powyższej regulacji nie wynikało również, aby przed
takimi spotkaniami czy konsultacjami IOD były przekazywane niezbędne informacje
umożliwiające mu zajęcie stanowiska w sprawie będącej przedmiotem takiego spotkania
czy konsultacji.
Podobnie należy ocenić powołany przez Uczelnię w wyjaśnieniach przepis Polityki
Ochrony Danych Osobowych (…), zgodnie z którym „Administrator może zapewnić zaso‐
by kadrowe w postaci zastępcy na wypadek nieobecności Inspektora Ochrony Danych”.
Skonkretyzowanie postanowień Polityki Ochrony Danych Osobowych w ww. zakresie na‐
stąpiło dopiero po wdrożeniu stosownych postanowień Regulaminu (…) (zarządzenie (…)
Uczelni nr (…) z dnia (…) 2023 r.).
Uznać należy zatem, że konkretne, kompleksowe i jednoznaczne rozwiązania organiza‐
cyjne i regulacyjne, dotyczące właściwego i niezwłocznego włączania IOD we wszystkie
sprawy dotyczące ochrony danych osobowych, Uczelnia wdrożyła dopiero zarządzeniem
nr (…) z dnia (…) 2023 r., dotyczącym wprowadzenia Regulaminu (…).
W § (…) ww. Regulaminu ustanowiono, że Uczelnia jako administrator „ponosi odpowie‐
dzialność za właściwie i niezwłocznie włączanie IOD we wszystkie sprawy dotyczące
ochrony danych osobowych od najwcześniejszego etapu”, tak by ułatwić zapewnienie
zgodności z rozporządzeniem 2016/679, a w szczególności za:
–
zapewnienie udziału IOD z głosem doradczym w spotkaniach przedstawicieli kadry
kierowniczej wyższego i średniego szczebla oraz uczestnictwa w podejmowaniu
decyzji mających wpływ na ochronę danych,
–
udostępnienie IOD niezbędnych informacji odpowiednio wcześniej, umożliwiając mu
zajęcie stanowiska w sprawach związanych z przetwarzaniem danych,
–
uwzględnianie opinii IOD, w szczególności w ocenie ryzyka związanego z przetwa‐
rzaniem oraz jego oceny w zakresie źródła, charakteru, prawdopodobieństwa i wagi
zagrożenia oraz najlepszych praktyk pozwalających zminimalizować to ryzyko,
–
udzielanie IOD pisemnej informacji, w przypadku braku uwzględnienia przez
Uczelnię zaleceń przekazanych przez IOD.
Ponadto, w Regulaminie (…) ustanowiono, że niezwłoczna konsultacja z IOD powinna na‐
stępować w sytuacji, gdy: dojdzie do stwierdzenia naruszenia ochrony danych lub innego
zdarzenia związanego z danymi osobowymi, uruchamiane są nowe procesy lub systemy,
dokonywane są zmiany w istniejących procesach lub systemach lub zaistniała koniecz‐
ność zaangażowania przez Uczelnię podmiotów przetwarzających.
Reasumując, należy uznać, że do dnia (…) 2023 r., w którym wszedł w życie w Uczelni
Regulamin (…), Uczelnia nie wdrożyła odpowiednich środków zapewniających właściwe i
niezwłoczne włączanie IOD we wszystkie sprawy dotyczące ochrony danych osobowych.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 12 z 22

2.
Zgodnie z treścią przepisu art. 38 ust. 2 rozporządzenia 2016/679, administrator oraz
podmiot przetwarzający wspierają inspektora ochrony danych w wypełnianiu przez niego
zadań, o których mowa w art. 39, zapewniając mu zasoby niezbędne do wykonania tych
zadań oraz dostęp do danych osobowych i operacji przetwarzania, a także zasoby
niezbędne do utrzymania jego wiedzy fachowej.
Przepisy rozporządzenia 2016/679 nie wskazują, jakie konkretnie środki i w jaki konkret‐
nie sposób administrator – korzystający ze wsparcia IOD – powinien zapewnić, aby wy‐
wiązać się z obowiązku określonego w art. 38 ust. 2 rozporządzenia 2016/679. Niemniej
jednak określenie „zapewnić” na gruncie tego przepisu należy odczytywać jako obowią‐
zek podjęcia przez kierownictwo podmiotu będącego administratorem konkretnych, real‐
nych i dających się wykazać środków (działań) zmierzających do osiągnięcia celu wyzna‐
czonego przez ten przepis. Według słownika języka polskiego określenie „zapewnić”
oznacza: „1. oświadczyć komuś, że coś jest lub będzie na pewno, 2. sprawić, że coś się
stanie lub ktoś uzyska coś”. Zapewnieniem zasobów zgodnie z art. 38 ust. 2 rozporzą‐
dzenia 2016/679 mogłyby być zatem odpowiednio dobrane w danej sytuacji działania
administratora polegające np. na przyjęciu w wewnętrznych regulacjach lub umowie z
zewnętrznym inspektorem ochrony danych konkretnych postanowień dotyczących
utrzymania poziomu wiedzy fachowej IOD. W tym znaczeniu „zapewnienie” to następnie
także kontrolowanie, czy przyjęte rozwiązania są efektywne i w razie potrzeby podejmo‐
wanie w tym zakresie korygujących decyzji. Grupa Robocza art. 29 w Wytycznych WP
243 wskazała, że „DPO (IOD – uwaga wł. Prezesa UODO) powinien mieć możliwość cią‐
głego aktualizowania wiedzy z zakresu ochrony danych osobowych. Celem powinno być
zwiększanie wiedzy DPO i zachęcanie go do udziału w szkoleniach, warsztatach, forach
poświęconych ochronie danych etc.”
W nawiązaniu do powyższego stwierdzić należy, że przed dniem (…) 2023 r. Uczelnia nie
posiadała jakichkolwiek rozwiązań (zarówno w treści umowy zawartej z osobą świadczą‐
cą usługi IOD, jak i w wewnętrznych regulacjach) w ww. zakresie, tj. zapewniających IOD
zasoby na utrzymanie wiedzy fachowej, czym naruszyła art. 38 ust. 2 rozporządzenia
2016/679.
Uregulowanie w ww. zakresie Uczelnia, jak wyjaśniła w piśmie z dnia 3 czerwca 2024 r.,
wdrożyła dopiero od dnia (…) 2023 r. zarządzeniem (…) dotyczącym wejścia w życie Re‐
gulaminu (…). W § (…) ((…)) ww. regulaminu wskazano, że administrator jest zobowiąza‐
ny do wspierania IOD poprzez zapewnienie mu zasobów niezbędnych do wykonania jego
zadań, zgodnie z art. 38 ust. 2 rozporządzenia 2016/679, przy czym przez ww. zasoby ro‐
zumie się: aktywne wsparcie IOD ze strony kadry kierowniczej (m.in. poprzez cykliczne
spotkania), ustalenie wymiaru czasu, który umożliwi IOD wykonywanie zadań oraz zobo‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 13 z 22

wiązanie pracowników jednostek organizacyjnych Uczelni do udzielania IOD niezbędnych
informacji dotyczących operacji przetwarzania danych osobowych. Z kolei w § (…) ww.
aktu ustanowiono, że przez ww. zasoby rozumie się, między innymi, „wspomaganie do‐
skonalenia zawodowego przez zapewnienie zasobów finansowych, niezbędnych do
utrzymania i rozwoju wiedzy fachowej”. Następnie, w ramach pisemnych wyjaśnień
Uczelnia wykazała, że w ślad za ww. postanowieniem § (…) Regulaminu (…), zrealizowała
szereg działań służących zapewnieniu inspektorowi ochrony danych odpowiednich zaso‐
bów na utrzymanie wiedzy, tj.: zapewniła IOD ukończenie studiów podyplomowych w
przedmiocie ochrony danych osobowych i zarządzania bezpieczeństwem informacji, re‐
alizowanych przez Uczelnię w ramach jej działalności edukacyjnej, zapewniła IOD uczest‐
nictwo w konferencjach organizowanych przez Uczelnię, w tym Instytut (…), a także pa‐
kiet dostępowy do produktów (…) obejmujący tematykę ochrony danych osobowych,
dzięki któremu IOD ma możliwość uczestniczenia w szkoleniach organizowanych przez
podmiot świadczący m.in. usługi edukacyjne, tj. (…)

3.
Zgodnie z treścią przepisu art. 38 ust. 3 rozporządzenia 2016/679, administrator oraz
podmiot przetwarzający zapewniają, by inspektor ochrony danych nie otrzymywał in‐
strukcji dotyczących wykonywania tych zadań. Nie jest on odwoływany ani karany przez
administratora ani podmiot przetwarzający za wypełnianie swoich zadań. Inspektor
ochrony danych bezpośrednio podlega najwyższemu kierownictwu administratora lub
podmiotu przetwarzającego.
Należy podnieść, że w Wytycznych WP 243 Grupa Robocza art. 29 wskazuje, że art. 38
ust. 3 rozporządzenia 2016/679 wyznacza pewien zakres gwarancji, których celem jest
umożliwianie IOD wykonywania obowiązków z odpowiednim stopniem niezależności w
ramach organizacji. Administrator lub podmiot przetwarzający mają w szczególności za‐
pewnić „by inspektor ochrony danych nie otrzymywał instrukcji dotyczących
wykonywania tych zadań”. W motywie 97 rozporządzenia 2016/679 z kolei stwierdzono,
iż „inspektorzy ochrony danych – bez względu na to, czy są pracownikami administratora
– powinni być w stanie wykonywać swoje obowiązki i zadania w sposób niezależny”.
W Wytycznych WP 243 wskazano także, że zakaz wydawania instrukcji inspektorowi
ochrony danych oznacza, że w ramach wypełniania swoich zadań IOD nie może m.in.
otrzymywać poleceń dotyczących sposobu załatwienia sprawy, środków, jakie mają zo‐
stać podjęte, czy też celu, jaki powinien zostać osiągnięty. IOD nie może również zostać
zobligowany do przyjęcia określonego stanowiska w sprawie z zakresu prawa ochrony
danych, w tym określonej wykładni przepisów.
W nawiązaniu do powyższego należy stwierdzić, że Uczelnia do dnia (…) 2023 r. nie
wdrożyła rozwiązań (np. w Polityce ochrony danych lub w innych wewnętrznych regula‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 14 z 22

cjach) skonkretyzowanych zasad zapobiegających kierowaniu wobec IOD instrukcji co do
sposobu wykonywania jego zadań oraz jego odwoływaniu i karaniu za wykonywanie tych
zadań.
Należy zatem stwierdzić, że Uczelnia nie posiadała rozwiązań organizacyjnych przyjętych
w wykonaniu obowiązku wskazanego w art. 38 ust. 3 rozporządzenia 2016/2024 w okre‐
sie od 25 maja 2018 r. do (…) 2023 r., kiedy to Uczelnia wdrożyła takie rozwiązania,
wprowadzając w życie postanowienia Regulaminu (…).
W § (…) ww. aktu prawnego ustanowiono, że przez działania niedozwolone wobec IOD
rozumie się m.in.:
–
próby wywierania nacisku na IOD przez wydawanie instrukcji dotyczących wykony‐
wania jego zadań (w szczególności: instrukcji dotyczących wyników, jakie IOD ma
osiągnąć, sposobu rozpatrywania skargi lub tego, czy należy przeprowadzić
konsultacje z organem nadzorczym);
–
próby obligowania IOD do przyjęcia określonego stanowiska w sprawie przepisów
dotyczących ochrony danych np. określonej wykładni przepisów;
–
odwoływanie lub karanie IOD za wypełnianie swoich zadań, np. za dokonanie zgło‐
szenia incydentu naruszenia ochrony danych osobowych do organu nadzorczego
mimo sprzeciwu administratora.
Ponadto, w myśl § (…) oraz § (…) Regulaminu (…), gwarancją niezależności IOD jest,
między innymi, zakaz wydawania IOD instrukcji i poleceń w zakresie wykonywanych
przez niego zadań, który oznacza, że w ramach wypełniania swoich zadań IOD nie może
otrzymywać poleceń dotyczących sposobu załatwienia sprawy, które określałyby sposób
przekazywania wyników swojej pracy w związku z przeprowadzonym sprawdzeniem (au‐
dytem), środki jakie mają zostać podjęte, cel jaki powinien zostać osiągnięty oraz czy
należy przeprowadzić konsultacje z organem nadzorczym.
W ocenie Prezesa UODO dopiero wprowadzone przez Uczelnię od dnia (…) 2023 r. (Regu‐
lamin (…)) regulacje wewnętrzne pozwoliły Uczelni zapewnić systemowo i kompleksowo
w konkretny sposób, by inspektor ochrony danych nie otrzymywał instrukcji dotyczących
wykonywania swoich zadań oraz żeby nie był on odwoływany ani karany przez
Administratora za wypełnianie swoich zadań.
W zakresie obowiązku zapewnienia podlegania IOD najwyższemu kierownictwu Admini‐
stratora, także przed ww. datami, Uczelnia spełniała wymogi art. 38 ust. 3 rozporządze‐
nia 2016/679, przede wszystkim na podstawie uregulowań obowiązującego w niej regu‐
laminu organizacyjnego oraz schematu organizacyjnego Uczelni. Zgodnie bowiem z §
(…) Regulaminu (…), nadanego zarządzeniem Rektora nr (…) z dnia (…) 2019 r., IOD jest
samodzielnym stanowiskiem pracy przyporządkowanym organizacyjnie Rektorowi. W
związku z powyższym, w zakresie kwestii podlegania IOD najwyższemu kierownictwu Ad‐
ministratora, Prezes UODO nie znalazł przesłanek do sformułowania wobec Uczelni za‐
rzutu.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 15 z 22

4.
Według treści art. 38 ust. 6 rozporządzenia 2016/679, inspektor ochrony danych może
wykonywać inne zadania i obowiązki. Administrator lub podmiot przetwarzający zapew‐
niają, by takie zadania i obowiązki nie powodowały konfliktu interesów.
Nawiązując do brzmienia ww. przepisu należy podkreślić, że Prezes UODO konsekwent‐
nie prezentuje stanowisko, zgodnie z którym administrator, zgodnie z zasadą rozliczalno‐
ści, jest zobowiązany wykazać, że wdrożył środki mające na celu przestrzeganie przepi‐
sów o ochronie danych osobowych, w tym przypadku wewnętrznych rozwiązań mających
na celu rzeczywiste zapewnienie, że inspektor nie będzie realizował zadań, które taki
konflikt interesów powodują (także w przypadku IOD spoza organizacji). Jednym z takich
rozwiązań jest opracowanie wewnętrznej polityki przeciwdziałania konfliktowi interesów
(zarządzania konfliktem) inspektora ochrony danych. W polityce takiej należy określić,
czym jest konflikt interesów oraz w jakich sytuacjach może wystąpić. Należy także wy‐
mienić stanowiska, jakich nie należy łączyć z funkcją IOD, oraz określić zadania, których
wykonywanie może taki konflikt powodować, a także wprowadzić procedury zgłaszania
wystąpienia konfliktu oraz postępowania w celu jego rozwiązania.
Prezes UODO zwracał również uwagę, że ocena występowania konfliktu interesów powin‐
na być dokonywana indywidualnie w odniesieniu do konkretnych okoliczności. One jed‐
nak mogą się zmieniać, więc możliwość pojawienia się konfliktu powinna być stale moni‐
torowana. Proces zarządzania konfliktami interesów zakłada unikanie sytuacji, które mo‐
głyby doprowadzić do powstania potencjalnego konfliktu interesów, poprzez opracowy‐
wanie i wdrożenie u Administratora rozwiązań o charakterze organizacyjnym i procedu‐
ralnym, mających eliminować ryzyko wystąpienia konfliktu interesów. Rolą Administrato‐
ra jest bowiem monitorowanie sytuacji mogących stanowić zagrożenie zasady zapobie‐
gania konfliktowi interesów. Administrator musi także mieć instrumenty, dzięki którym
będzie mógł podejmować odpowiednie działania w sytuacjach ewentualnego wystąpie‐
nia konfliktu interesów, jak również w sytuacji zagrożenia wystąpienia tego zjawiska.
Rozwiązania w powyższym zakresie powinny pozwalać na identyfikację, zapobieganie
oraz zarządzaniem konfliktem interesów. Administrator jest zobligowany zapewnić w ra‐
mach swojej organizacji te rozwiązania, bez względu na to, czy IOD jest jego pracowni‐
kiem, czy też jest to podmiot zewnętrzny. Jeżeli Administrator nie wprowadził rozwiązań
dotyczących zarządzenia konfliktem interesów, to oznacza to, iż zignorował zagrożenia i
negatywne konsekwencje dla jego organizacji, jakie mogą wypłynąć wskutek zaistnienia
konfliktu interesów w związku np. z nałożeniem na inspektora ochrony danych zadań
przypisanych w świetle przepisów rozporządzenia 2016/679 Administratorowi.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 16 z 22

W nawiązaniu do powyższego należy stwierdzić, że Uczelnia w okresie od dnia 25 maja
2018 r. do dnia (…) 2023 r., tj. dnia wejścia w życie nowelizacji Polityki Ochrony Danych
Osobowych, nie opracowała wystarczających skonkretyzowanych rozwiązań zapewniają‐
cych, by zadania i obowiązki wykonywane przez IOD nie powodowały konfliktu interesów.
Zgodnie z treścią rozdziału (…) zmodyfikowanej Polityki Ochrony Danych Osobowych
obowiązującej w Uczelni, funkcji IOD, aby nie zachodził konflikt interesów, nie można łą‐
czyć z wykonywaniem zadań na stanowiskach kierowniczych, w szczególności: Dyrektora
(…), Dyrektora (…), Kwestora, Kierownika (…) i Dyrektora (…). Należy jednak zwrócić
uwagę, że powyższa regulacja obowiązuje dopiero od dnia (…) 2023 r., tj. po wprowadze‐
niu zmian do ww. dokumentu, przez co należy stwierdzić, że stan wymagany przez prze‐
pis art. 38 ust. 6 rozporządzenia 2016/679 został w Uczelni osiągnięty dopiero od ww.
daty.
Natomiast zgodnie z uregulowaniem § (…) Regulaminu (…) wprowadzonego zarządze‐
niem nr (…) z dnia (…) 2023 r., IOD nie może być osobą spokrewnioną z osobami, które
kierują lub zarządzają Uczelnią, a przy wyznaczaniu IOD, w tym jego zastępcy, konieczna
jest analiza i ocena, czy określone relacje pokrewieństwa nie będą miały wpływu na wy‐
konywanie zadań i obowiązków IOD w sposób niezależny i nie będą powodować konfliktu
interesów.
Ponadto, w myśl ww. regulacji, do stanowisk, których nie można łączyć z pełnieniem
funkcji IOD, które powodują konflikt interesów, należą funkcje i stanowiska administra‐
cyjne wchodzące w skład kadry zarządzającej, jak i kierownicze niższego szczebla, o któ‐
rych mowa w przepisach wewnętrznych Uczelni, właściwych do spraw organizacyjnych i
zatrudnienia, a w szczególności stanowiska lub funkcje pełnione w organach zarząd‐
czych Uczelni, tj.: Dyrektora (…), Dyrektora (…), Kwestora i Kierownika (…).
Z kolei, zgodnie z treścią § (…) Regulaminu (…), konflikt interesów, o którym mowa w §
(…) Regulaminu, następuje w sytuacji, gdy nie można pogodzić prawidłowego wykony‐
wania zadań inspektora określonych w art. 38 ust. 4 oraz art. 39 rozporządzenia
2016/679, z realizacją innych zadań, pomiędzy którymi występuje sprzeczność, unie‐
możliwiająca odpowiednią ich realizację. Sprzeczność może wynikać z występowania
przez IOD jednocześnie w dwóch rolach lub podejmowania przez IOD działań lub decyzji,
które następnie muszą podlegać jego ocenie w zakresie art. 39 ust. 1 lit. a) rozporządze‐
nia 2016/679, zwłaszcza w sytuacji, gdy IOD jest obciążany obowiązkami, które przepisy
nakładają na Uczelnię.
W odniesieniu do powyższego należy stwierdzić, że Uczelnia do dnia (…) 2023 r. nie za‐
pewniała spełniania wymogów art. 38 ust. 6 rozporządzenia w zakresie wdrożenia środ‐
ków zapewniających uniknięcie konfliktu interesów w związku z wykonywaniem przez
IOD jego zadań w Uczelni. Po wejściu w życie w ww. dniu regulacji Polityki Ochrony Da‐
nych Osobowych, a następnie, w dniu (…) 2023 r., Regulaminu (…), należy uznać, że
Uczelnia przedmiotowe środki opracowała i uwzględniła w wewnętrznych aktach praw‐
nych.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 17 z 22

Podkreślić należy, że w sytuacji gdy IOD wykonuje określoną czynność, a następnie mo‐
nitoruje prawidłowość jej wykonania – zgodnie z art. 39 ust. 1 rozporządzenia 2016/679 –
dochodzi do konfliktu interesów, ponieważ w ten sposób IOD jest obciążony zadaniem
administratora, którego realizację (pod względem jej zgodności z przepisami o ochronie
danych osobowych) ma oceniać. W ten sposób występuje w podwójnej roli i może być
zainteresowany pozytywnym recenzowaniem swoich działań, kosztem obiektywnego
wskazywania kwestii wymagających korekty. Sytuacja, w której określona osoba sama
ocenia (weryfikuje) wykonanie określonych obowiązków, jest zaprzeczeniem idei nieza‐
leżnego stania na straży przestrzegania prawa i sprawowania rzeczywistej kontroli nad
wykonywaniem określonych zadań lub obowiązków.

5.
W myśl art. 39 ust. 1 rozporządzenia 2016/679, inspektor ochrony danych ma
następujące zadania:
a) informowanie administratora, podmiotu przetwarzającego oraz pracowników, którzy
przetwarzają dane osobowe, o obowiązkach spoczywających na nich na mocy niniej‐
szego rozporządzenia oraz innych przepisów Unii lub państw członkowskich o
ochronie danych i doradzanie im w tej sprawie;
b) monitorowanie przestrzegania niniejszego rozporządzenia, innych przepisów Unii lub
państw członkowskich o ochronie danych oraz polityk administratora lub podmiotu
przetwarzającego w dziedzinie ochrony danych osobowych, w tym podział obowiąz‐
ków, działania zwiększające świadomość, szkolenia personelu uczestniczącego w
operacjach przetwarzania oraz powiązane z tym audyty;
c) udzielanie na żądanie zaleceń co do oceny skutków dla ochrony danych oraz
monitorowanie jej wykonania zgodnie z art. 35;
d) współpraca z organem nadzorczym;
e) pełnienie funkcji punktu kontaktowego dla organu nadzorczego w kwestiach związa‐
nych z przetwarzaniem, w tym z uprzednimi konsultacjami, o których mowa w art.
36, oraz w stosownych przypadkach prowadzenie konsultacji we wszelkich innych
sprawach.
W świetle wyżej przywołanego przepisu wymaga podkreślenia, że Administrator ponosi
pełną odpowiedzialność za zgodne z przepisami ochrony danych osobowych przetwarza‐
nie danych w jego organizacji. Inspektor ochrony danych podlega bezpośrednio Admini‐
stratorowi i w związku z tym sposób wykonywania funkcji przez IOD musi podlegać kon‐
troli Administratora. Pamiętając o konieczności zapewnienia niezależności IOD, Admini‐
strator powinien przyjąć takie rozwiązania w swojej organizacji, które zapewnią skutecz‐
ną kontrolę realizowania przez inspektora ochrony danych jego zadań. Administrator
musi mieć bowiem świadomość, czy wyznaczony przez niego IOD w ogóle te zadania wy‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 18 z 22

konuje, z jaką częstotliwością i w jakim obszarze, a także jakie są rezultaty tych działań.
Z tego powodu istotne jest, aby IOD przedstawiał Administratorowi okresowy plan pracy.
Plan ten będzie bowiem stanowił dla Administratora punkt wyjścia dla takiej kontroli.
Odnosząc się do powyższego wskazać należy, że zaplanowanie np. audytów – zwłaszcza,
gdy IOD monitoruje przestrzeganie przepisów w dużej organizacji – jest niezbędne, aby
IOD mógł wywiązywać się z powyższego zadania. Taki plan powinien uwzględniać wiele
czynników zależnych od specyfiki danego administratora i prowadzonych przez niego
procesów przetwarzania danych. Konieczne jest jego dostosowanie do przeprowadzonej
w organizacji oceny ryzyka, bowiem do tego zobowiązuje IOD art. 39 ust. 2 rozporządze‐
nia 2016/679, i przypisanie wyższego priorytetu obszarom, które mają szczególne zna‐
czenie dla systemu ochrony danych u administratora. Aby prawidłowo realizować zada‐
nie z art. 39 ust. 1 lit. b) rozporządzenia 2016/679, IOD powinien swoje działania zapla‐
nować, co wymaga posiadania opracowanego planu, np. odnoszącego się do zaplanowa‐
nych audytów. Plan ten ułatwia jak najlepsze i realne wykorzystanie zasobów, którymi
IOD dysponuje. Tworzenie planu pomaga ustalić, czy zasoby te są wystarczające, a tak‐
że, czy we wszystkich monitorowanych obszarach IOD ma zapewnione przez administra‐
tora współdziałanie ze strony osób przetwarzających dane osobowe.
Zatem odnosząc brzmienie art. 39 ust. 1 rozporządzenia 2016/679 do stanu faktycznego
stwierdzonego przez Prezesa UODO w przedmiotowej sprawie, należy stwierdzić, że
Uczelnia naruszyła ww. przepis w ten sposób, że nie zapewniła kontroli prawidłowego
wykonywania zadań w nim określonych przez inspektora ochrony danych, z uwagi na
niewdrożenie przez Uczelnię np. wewnętrznych regulacji dotyczących planu pracy IOD
(w tym planu audytów), na podstawie którego mógłby on być rozliczany przez Uczelnię z
wykonania swoich zadań. Powyższy stan naruszenia przepisów rozporządzenia 2016/679
zmieniło dopiero wdrożenie przez Uczelnię stosownych postanowień Regulaminu (…)
(zarządzenie (…) Uczelni nr (…) z dnia (…) 2023 r.).
W swoich wyjaśnieniach z dnia 3 czerwca 2024 r. Uczelnia wskazała również, że
wdrożony przez nią do stosowania wewnętrzny dokument „(…)” jest składany jako raport
z pełnienia obowiązków, między innymi, przez IOD, ale także przez inne osoby świadczą‐
ce usługi na rzecz Uczelni na podstawie umowy zlecenia. Ww. raport jest składany naj‐
częściej przy złożeniu rachunku lub doraźnie bądź na wyraźne wskazanie władz Uczelni i
nie można powyższego środka uznać za systemowe i, co ważne, całościowe rozwiązanie
kontrolne odnoszące się do całokształtu wykonywanych przez IOD obowiązków. Należy
bowiem zwrócić uwagę na fakt, że, jak przyznała sama Uczelnia w złożonych wyjaśnie‐
niach, ww. dokument był przedkładany Uczelni głównie przy okazji wystawienia doku‐
mentu finansowego (np. rachunku) za wykonanie przez IOD usług w określonym okresie
współpracy bądź jedynie doraźnie na wyraźne życzenie Uczelni. Z powyższego, a także z
przedłożonych w toku wyjaśnień przez Uczelnię dokumentów wynika, że dokument „(…)”
nie zawiera w swej treści wnikliwej analizy działań IOD, w tym np. analiz dotyczących
stanu ochrony danych osobowych w Uczelni, pozwalających na należytą kontrolę pracy
IOD przez Uczelnię. Jest to dokument zawierający jedynie ogólne zestawienie prac wyko‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 19 z 22

nanych przez IOD, mający znaczenie bardziej dla celów wzajemnych rozliczeń finanso‐
wych pomiędzy IOD i Uczelnią, niż dla rzeczowego, kompleksowego raportowania
audytów czy innych działań przeprowadzonych przez IOD.
Poza tym, sporządzanie i przedkładanie Uczelni dokumentu „(…)” jedynie „na życzenie”
(poza okolicznością składania przez IOD rachunku za wykonanie określonych czynności),
świadczyło o braku przyjęcia przez Uczelnię środka gwarantującego regularność i auto‐
matyzm raportowania przez IOD na temat wykonanych przez niego prac, a także, co
ważne, o stanie ochrony danych w Uczelni. Należyte kontrolowanie pracy IOD nie może
bowiem polegać wyłącznie na potencjalnej możliwości domagania się przez Uczelnię
przedłożenia jej raportu z wykonania prac. Raportowanie działań IOD powinno być jego
obowiązkiem, uwzględnionym np. w wewnętrznym akcie prawnym Uczelni jako stosowny
środek organizacyjny determinujący inicjatywę IOD w ww. zakresie. Raportowanie pracy
przez IOD nie może być dokonywane w przypadkowych terminach („na życzenie”), ale
regularnie i z uwzględnieniem stanu ochrony danych u Administratora, a także
priorytetów określonych działań.
Nie można zatem uznać, że dokument „(…)” zapewniał należytą kontrolę pracy IOD
przez Uczelnię, przy uwzględnieniu wszystkich ww. uwarunkowań wiążących się z
prawidłowością, w tym kompleksowością raportowania.
Podobnie należy ocenić treść załącznika nr (…) do Polityki Ochrony Danych Osobowych
„(…)”, który nie jest planem działań szkoleniowych IOD sensu stricto, a jedynie tema‐
tycznym zestawieniem zagadnień związanych ze szkoleniami. Dokument ten nie zawiera
oznaczenia terminów szkoleń, przez co już choćby z tego powodu, pomimo jego nazwy,
nie może być traktowany jako plan, bowiem zgodnie z definicją plan pracy, jak i każdy
inny plan, to działanie podejmowane z odpowiednim wyprzedzeniem, polegające na
ustaleniu harmonogramu określonych działań i sposobu ich przeprowadzenia, mających
na celu osiągnięcie określonego rezultatu. Planowanie z definicji powinno też dotyczyć
zdefiniowanego okresu (terminów), w którym planowane czynności mają zostać wykona‐
ne.
Zatem sporządzenie planu polega na odpowiednio wcześniejszym (przed terminami re‐
alizacji) określeniu zakresu działań wraz z opisem (wyszczególnieniem) tych czynności i
zdefiniowaniu terminów i sposobów ich wykonania. Uczelnia w swoich wyjaśnieniach nie
wskazała dowodów wskazujących na to, że wyżej wspomniane elementy procesu plano‐
wania pracy IOD u niej zachodzą. Wobec powyższego, trudno uznać, że generowanie do‐
kumentu „(…)” oraz plan szkoleń, o którym wyżej mowa, stanowiły przejaw komplekso‐
wego podejścia do kwestii planowania pracy IOD. Działania te były w określonym stopniu
planowaniem pracy IOD, jednak w ograniczonym zakresie, bez możliwości zapewnienia
regularności planowania i regularnej kontroli pracy IOD.
Uczelnia podniosła, że zgodnie z uregulowaniem § (…) ((…)) Regulaminu (…) (zarządze‐
nie nr (…) z dnia (…) 2023 r.), IOD prowadzi pisemną dokumentację swoich czynności, w
tym sporządza dla administratora pisemne sprawozdania z wykonania zadań z zakresu
ochrony i sposobu przetwarzania danych osobowych w wyniku prowadzonych sprawdzeń

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 20 z 22

i analiz stanu faktycznego przetwarzania danych osobowych oraz przekazuje Administra‐
torowi sprawozdanie, o którym mowa w pkt 1, nie rzadziej niż raz w roku, w sposób unie‐
możliwiający zapoznanie się z jego treścią osobom nieupoważnionym.
Także w myśl uregulowania § (…) ((…)) Regulaminu (…), audytor monitoruje również
działania podejmowane przez IOD w zakresie prawidłowości wykonywania przez niego
obowiązków, mając na uwadze gwarancję niezależności IOD, o której mowa w § (…) ww.
Regulaminu.
Na podstawie udzielonych przez Uczelnię wyjaśnień popartych dołączonymi kopiami
obowiązujących w niej wewnętrznych aktów prawnych, należy zatem uznać, że Uczelnia
wprowadziła do obowiązywania stosowne regulacje odnośnie kontroli pracy IOD, ale do‐
piero od dnia (…) 2023 r. (w związku z wdrożeniem w tym dniu regulującego te kwestie
Regulaminu (…)), natomiast przed tym dniem kontrola ta nie była zapewniona w sposób
kompleksowy (systemowy) w systemie środków wdrożonych przez Uczelnię, mających
zapewniać bezpieczeństwo przetwarzania danych. Prezes UODO uwzględnił także w
wyjaśnieniach Uczelni przedłożony „Plan (…) na rok 2024”, spełniający co do zasady wa‐
runki definicji planu, o której wyżej mowa. Należy zatem jeszcze raz podkreślić, że Uczel‐
nia przed dniem (…) 2023 r. nie dysponowała narzędziem, które zapewniałoby monitoro‐
wanie przez nią w systemowy i ustandaryzowany sposób wykonywania przez IOD swoich
zadań zgodnie z przepisami rozporządzenia 2016/679, przez co naruszyła art. 39 ust. 1
tego aktu prawnego.
Wobec powyższych wyjaśnień Uczelni oraz przedłożonych przez nią dowodów stwierdzić
należy, że w Uczelni stwierdzone zostały nieprawidłowości stanowiące naruszenie prze‐
pisów rozporządzenia 2016/679, o których mowa powyżej w treści decyzji. Naruszenie
przez Uczelnię przepisów rozporządzenia 2016/679 stwierdzone w niniejszej decyzji,
skutkuje z kolei nałożeniem na Uczelnię przez Prezesa UODO stosownej, przewidzianej
nimi sankcji.
W związku z powyższym, działając na podstawie art. 58 ust. 2 lit. b) rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi, w
przypadku naruszenia przepisów niniejszego rozporządzenia przez operacje przetwarza‐
nia, Prezes UODO uznaje za uzasadnione udzielenie Uczelni upomnienia w zakresie
stwierdzonego naruszenia przepisów art. 38 ust. 1, 2, 3 i 6 oraz art. 39 ust. 1
rozporządzenia 2016/679.
Motyw 148 rozporządzenia 2016/679 stanowi, że aby egzekwowanie przepisów rozporzą‐
dzenia było skuteczniejsze, należy za jego naruszenie nakładać sankcje, w tym admini‐
stracyjne kary pieniężne – oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte dla zminimalizowania szkody, na stopień odpowiedzialno‐
ści lub wszelkie mające znaczenie wcześniejsze naruszenia, na sposób, w jaki organ nad‐

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 21 z 22

zorczy dowiedział się o naruszeniu, na przestrzeganie środków nałożonych na admini‐
stratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.
Prezes UODO uznał, że w ustalonych okolicznościach niniejszej sprawy wystarczającym
środkiem jest udzielenie Uczelni upomnienia. Za okoliczność łagodzącą, która, między
innymi, za tym przemawia, Prezes UODO uznał stosunkowo niewielkie ryzyko bezpośred‐
niego naruszenia praw lub wolności osób, których dane dotyczą w rezultacie stwierdzo‐
nych naruszeń przepisów rozporządzenia 2016/679 przez Uczelnię. Należy bowiem pod‐
nieść, że Uczelnia wykazała przez Prezesem UODO, iż co do zasady przedsięwzięła i
wdrożyła najważniejsze środki organizacyjne służące należytemu uregulowaniu działania
IOD i współpracy z nim, np. Politykę Ochrony Danych Osobowych oraz Regulamin (…).
Ponadto, biorąc pod uwagę okoliczności przedmiotowej sprawy i ustalenia w niej poczy‐
nione, brak jest również podstaw do uznania, że osoby, których dane dotyczą, poniosły
na skutek naruszenia przez Uczelnię ww. przepisów rozporządzenia 2016/679 szkodę.
Ponadto, współdziałanie Uczelni z Prezesem UODO przy wyjaśnianiu okoliczności jej
współpracy z osobą wykonującą obowiązki IOD, należy, choć nie bez zastrzeżeń, określić
jako ogólnie zasługujące na aprobatę. Biorąc pod uwagę całokształt okoliczności sprawy,
w tym także zakres stwierdzonych przez Prezesa UODO naruszeń przepisów rozporzą‐
dzenia 2016/679 w ww. obszarze względem zakresu sprawdzania, w jaki sposób Uczelnia
zapewnia realizację przepisów rozporządzenia odnoszących się do IOD, należy uznać, że
przedmiotowe naruszenia nie powodowały niemożności albo szczególnego utrudnienia w
prawidłowym wykonywaniu przez niego swoich zadań, przez co okoliczność ta wpływa
łagodząco na ogólną ocenę stanu przestrzegania ww. przepisów przez Uczelnię.
Dodatkowo, w trakcie prowadzenia przez Prezesa UODO czynności wyjaśniających w
sprawie, Uczelnia wykazała, że po ich rozpoczęciu wdrożyła nowe lub zmodyfikowała od‐
powiednio dotychczasowe środki służące bezpieczeństwu przetwarzania danych tak, aby
spełnić wymogi przepisów rozporządzenia 2016/679.
Powyższe okoliczności uzasadniają zatem udzielenie Uczelni upomnienia za stwierdzone
naruszenia przepisów rozporządzenia 2016/679 popełnione przed wprowadzeniem przez
nią nowych rozwiązań organizacyjno-prawnych wdrażanych przez nią stopniowo pomię‐
dzy (…) 2023 r. a (…) 2023 r., mając na względzie możliwość uniknięcia podobnych
zdarzeń w przyszłości.
Należy zauważyć, że w przypadku zaistnienia podobnego zdarzenia w przyszłości, każde
upomnienie wydane przez Prezesa UODO wobec Uczelni będzie brane pod uwagę przy
ocenie przesłanek ewentualnego wymierzenia kary administracyjnej, zgodnie z zasadami
określonymi w art. 83 ust. 2 rozporządzenia 2016/679.
W tym stanie faktycznym i prawnym Prezes UODO rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

Decyzja DKN.5110.14.2022

Strona 22 z 22

[1] 16/EN; WP 243 rew.01
[2] P. Barta, M. Kawecki, P. Litwiński, Komentarz do art. 38, teza 1 pkt 3 [w:] P. Litwiński
(red.), Ogólne rozporządzenie o ochronie danych..., s. 403.
[3] A. Nerka, Komentarz do art. 38, teza 5 pkt 1 [w]: M. Sakowska-Baryła, Ogólne
rozporządzenie o ochronie danych.

https://uodo.neurodoc.pl/document/urn:ndoc:gov:pl:uodo:2022:dkn_5110_14/content

2025-09-03 13:18

