Warszawa, 7 sierpnia 2025
NIEPRAWOMOCNA

Decyzja
DKN.5131.9.2025

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572 ze zm.) w związku z art. 7 i art. 60 ustawy z
dnia 10 maja 2018 r. o ochronie danych osobowych (Dz. U. z 2019 r. poz. 1781) oraz art.
57 ust. 1 lit. a) i lit. h), art. 58 ust. 2 lit. b) w związku z art. 5 ust. 1 lit. a) oraz art. 6 ust.
1 rozporządzenia Parlamentu Europejskiego i Rady UE 2016/679 z dnia 27 kwietnia 2016
r. w sprawie ochrony osób fizycznych w związku z przetwarzaniem danych osobowych i
w sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenia o ochronie danych) (Dz. Urz. UE L 119 z 04.05.2016, str. 1 Dz.
Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35), dalej: roz‐
porządzenie 2016/679,
po przeprowadzeniu wszczętego z urzędu postępowania administracyjnego w sprawie
naruszenia przez Komitet Wyborczy Kandydata na Prezydenta Rzeczypospolitej Polskiej
A. B. (ul. (…), (…)-(…) Z.) przepisów o ochronie danych osobowych, Prezes Urzędu
Ochrony Danych Osobowych:
stwierdzając naruszenie przez Komitet Wyborczy Kandydata na Prezydenta Rzeczypo‐
spolitej Polskiej A. B. (ul. (…), (…)-(…) Z.) przepisu art. 6 ust. 1 rozporządzenia 2016/679,
polegające na niezgodnym z prawem przetwarzaniu danych osobowych osoby fizycznej
niepełniącej funkcji publicznych w postaci imienia, nazwiska oraz informacji o miejscu
pobytu, poprzez upublicznienie ww. informacji w poście opublikowanym 13 maja 2025 r.
na oficjalnym profilu Pana A. B. na portalu społecznościowym M., co skutkowało narusze‐
niem zasady zgodności przetwarzania z prawem, rzetelności i przejrzystości wyrażonej w
art. 5 ust. 1 lit. a) rozporządzenia 2016/679,
udziela Komitetowi Wyborczemu Kandydata na Prezydenta Rzeczypospolitej Polskiej A.
B. upomnienia.

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 2 z 9

Uzasadnienie
W dniu 13 maja 2025 r. na oficjalnym profilu Pana A. B. - kandydata na Prezydenta Rze‐
czypospolitej Polskiej w wyborach Prezydenta Rzeczypospolitej Polskiej w 2025 r. - na
portalu społecznościowym M. opublikowany został post odnoszący się do wydarzenia,
które miało miejsce w trakcie jednej z debat prezydenckich, cyt.: „W kopercie, którą
przekazałem C. D. podczas debaty, był numer konta Domu Pomocy Społecznej, w którym
dziś przebywa pan H.”. Opublikowany post obejmował również fotografię niezanonimizo‐
wanego pisma, jakie miało zostać przekazane Kandydatowi na Prezydenta Rzeczypospo‐
litej Polskiej C. D., w treści którego znalazły się dane osobowe w postaci imienia, nazwi‐
ska oraz informacji o miejscu pobytu osoby niepełniącej funkcji publicznych.
W związku z powyższym, 16 maja 2025 r. Prezes Urzędu Ochrony Danych Osobowych
(dalej także jako: „Prezes UODO” lub „organ nadzorczy”) zwrócił się do Komitetu Wybor‐
czego Kandydata na Prezydenta Rzeczypospolitej Polskiej A. B. (dalej także: „Komitet
Wyborczy” lub „Administrator”) w celu ustalenia, na jakiej podstawie prawnej oraz w ja‐
kim celu Administrator pozyskał dane osobowe, które następnie zostały ujawnione pu‐
blicznie na portalu społecznościowym M., w szczególności o wskazanie, czy ww. dane
osobowe zostały pozyskane za zgodą osoby, której dane dotyczą, a jeżeli tak, to w jaki
sposób została udzielona zgoda. Ponadto, Prezes UODO w ww. piśmie zwrócił się o wska‐
zanie, na jakiej podstawie prawnej oraz w jakim celu na portalu M. ujawnione zostały ww.
dane osobowe, w szczególności poprzez opublikowanie zdjęcia niezanonimizowanej tre‐
ści dokumentu, zawierającego te dane osobowe oraz o wykazanie niezbędności ujawnie‐
nia ww. danych osobowych ze względu na cel, którego osiągnięciu działanie to miało słu‐
żyć.
3 czerwca 2025 r. do tut. Urzędu wpłynęło pismo Administratora z 28 maja 2025 r., w
którym Komitet Wyborczy wskazał, że „(…) dane tej osoby fizycznej zostały pozyskane
przez sztab z wywiadu kandydata na Prezydenta RP C. D., którego udzielił on E. F. na ka‐
nale G. (…) i który został opublikowany w Internecie w dniu 6 maja 2025 r. (…). W wy‐
wiadzie tym padła również nazwa ulicy, tj. (…), przy której znajduje się Dom Pomocy
Społecznej wskazany w publikacji”. Jednocześnie Komitet Wyborczy poinformował
Prezesa UODO, iż „(…) sztab nie pozyskał zgody dysponenta danych na ich przetwarza‐
nie, zaś publikacja miała zostać dokonana po anonimizacji tych danych. Wskutek błędu
osoby publikującej i pośpiechu, realizacja tego pomysłu kampanijnego została dokonana
w sposób nieprawidłowy i niezgodnie z pierwotnym założeniem. Po wykryciu tej niepra‐
widłowości dokument i wpis został usunięty z konta w portalu społecznościowym, zaś
kandydat i sztab przeprosili za naruszenie dóbr dysponenta danych”. Ponadto Admini‐
strator wskazał, iż ujawnienie danych osobowych nie było celowe, lecz nastąpiło „wsku‐
tek błędu osoby prowadzącej profil kandydata”.

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 3 z 9

W związku z pozyskanymi informacjami i wyjaśnieniami Prezes UODO 18 czerwca 2025 r.
wszczął z urzędu postępowanie administracyjne w przedmiocie możliwości naruszenia
przez Komitet Wyborczy Kandydata na Prezydenta Rzeczypospolitej Polskiej A. B., jako
administratora danych, obowiązków wynikających z art. 5 ust. 1 lit. a) oraz art. 6 ust. 1
rozporządzenia 2016/679, w związku z ujawnieniem bez podstawy prawnej danych oso‐
bowych osoby niepełniącej funkcji publicznych w ramach opublikowanego na platformie
społecznościowej M. postu.
Pismem z 4 lipca 2025 r., które wpłynęło do tut. Urzędu 10 lipca 2025 r., Administrator
podtrzymał w całości wyjaśnienia zawarte w korespondencji Komitetu Wyborczego z 28
maja 2025 r. Ponadto Administrator oświadczył, iż nie przetwarza obecnie danych osoby
fizycznej, której dane dotyczą, oraz wniósł o uwzględnienie w toku postępowania
okoliczności wskazanych w tym piśmie.

W ustalonym stanie faktycznym, po zapoznaniu się z ca‐
łością zgromadzonego w sprawie materiału dowodowego,
Prezes Urzędu Ochrony Danych Osobowych zważył, co
następuje:

I. Przetwarzanie danych osobowych w ramach
prowadzonej kampanii wyborczej.
Zasady i tryb zgłaszania kandydatów, przeprowadzania oraz warunki ważności wyborów
Prezydenta Rzeczypospolitej Polskiej reguluje ustawa z dnia 5 stycznia 2021 r. Kodeks
wyborczy (Dz. U. z 2025 r. poz. 365) (art. 1 pkt 2), która w 2018 r. została trzykrotnie
znowelizowana m.in. w celu dostosowania jej postanowień do przepisów rozporządzenia
2016/679. Z uwagi na fakt, że przepisy Kodeksu wyborczego koncentrują się na przebie‐
gu kampanii wyborczej, w przypadku braku szczególnych przepisów w zakresie dotyczą‐
cym ochrony danych osobowych zastosowanie mają przepisy rozporządzenia 2026/679.
Wśród wskazanych w Kodeksie wyborczym podmiotów, które w związku z funkcjami i za‐
daniami realizowanymi m.in. w ramach kampanii wyborczej, mogą przetwarzać dane
osobowe i mają status administratorów w rozumieniu art. 4 pkt 7 rozporządzenia
2016/679, znajdują się m.in. komitety wyborcze. Proces przetwarzania danych osobo‐
wych przez komitety wyborcze wiąże się w szczególności ze zgłaszaniem kandydatów w
wyborach (art. 84 Kodeksu wyborczego), zbieraniem podpisów pod listami poparcia (art.
90 Kodeksu wyborczego), pozyskiwaniem wpłat środków finansowych na kampanię (art.
132 Kodeksu wyborczego) i prowadzeniem agitacji wyborczej (art. 105 Kodeksu wybor‐

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 4 z 9

czego). Wiele czynności związanych z przetwarzaniem danych osobowych w ramach agi‐
tacji wyborczej, nieuregulowanych bezpośrednio w przepisach Kodeksu wyborczego,
należy oceniać bezpośrednio w kontekście przepisów rozporządzenia 2016/679.
W związku z powyższym, w sytuacjach nieuregulowanych przepisami Kodeksu wyborcze‐
go, działania administratora w obszarze przetwarzania danych w ramach procesu wybor‐
czego, w tym w ramach kampanii wyborczej, podlegają weryfikacji w kontekście zgodno‐
ści m.in. z zasadami ochrony danych osobowych wyrażonymi w art. 5 ust. 1 rozporzą‐
dzenia 2016/679. Administrator jest odpowiedzialny za ich przestrzeganie i musi być w
stanie to wykazać (art. 5 ust. 2 rozporządzenia 2016/679).
Podstawy prawne działania komitetów wyborczych określone zostały m.in. w art. 84 i
nast. Kodeksu wyborczego. Jak wskazał Prezes UODO w Poradniku Ochrona Danych
Osobowych w Kampanii Wyborczej[1], „Oprócz przepisów bezpośrednio wskazujących
uprawnienia do zbierania i przetwarzania danych osobowych w związku ze zgłaszaniem
kandydatów w wyborach, zbieraniem i dalszym przetwarzaniem danych z list wybor‐
czych, pozyskiwaniem wpłat finansowych na kampanie, w których to przypadkach prze‐
twarzanie danych osobowych odbywa się bezpośrednio na podstawie przepisów prawa i
ma zastosowanie art. 6 ust. 1 lit. c) RODO, komitety wyborcze przetwarzają także dane
osobowe w związku z agitacją wyborczą, której zakres nie został doprecyzowany w usta‐
wie pod kątem ochrony danych osobowych. Przetwarzanie danych osobowych przez ko‐
mitety wyborcze na potrzeby kampanii wyborczej, które nie wynikają bezpośrednio z
uprawnień wskazanych w Kodeksie wyborczym jest możliwe, lecz wymaga wykazania in‐
nej podstawy prawnej przetwarzania, np. przesłanki zgody, o której mowa w art. 6 ust. 1
lit. a) RODO albo wykazania prawnie uzasadnionego interesu administratora,
określonego w art. 6 ust. 1 lit. f) RODO”.
Administrator w piśmie z 28 maja 2025 r. wskazał, że publikacja omawianego na wstępie
niniejszej decyzji postu na portalu społecznościowym M. była „pomysłem kampanijnym”,
a za jego realizację odpowiedzialne były „osoby prowadzące profil kandydata” (w me‐
diach społecznościowych). Nie ulega zatem wątpliwości, że działalnie polegające na opu‐
blikowaniu ww. postu, zawierającego dane osobowe w postaci imienia, nazwiska oraz in‐
formacji o miejscu pobytu osoby fizycznej niepełniącej funkcji publicznych, stanowiło ele‐
ment kampanii wyborczej - działanie podjęto w ramach działań wyborczych i wpisywało
się ono całokształt prowadzonej przez Komitet Wyborczy agitacji wyborczej. W ustalo‐
nym stanie faktycznym administratorem danych osobowych przetwarzanych w opisany
sposób (opublikowanych na profilu kandydata na Prezydenta RP w serwisie społeczno‐
ściowym) jest zatem Komitet Wyborczy Kandydata na Prezydenta Rzeczypospolitej Pol‐
skiej A. B. i to na nim spoczywają obowiązki związane z ochroną przetwarzanych danych
osobowych, określone przepisami rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 5 z 9

II. Ocena legalności przetwarzania danych osobowych
Art. 5 ust. 1 rozporządzenia 2016/679 określa zasady dotyczące przetwarzania danych
osobowych, które muszą być respektowane przez wszystkich administratorów, tj. pod‐
mioty, które samodzielnie lub wspólnie z innymi ustalają cele i sposoby przetwarzania
danych osobowych. W myśl art. 5 ust. 1 lit. a) rozporządzenia 2016/679, dane osobowe
muszą być przetwarzane zgodnie z prawem, rzetelnie i w sposób przejrzysty dla osoby,
której dane dotyczą („zgodność z prawem, rzetelność i przejrzystość”). Przestrzeganie
ww. zasady musi być wykazane w ramach prawidłowo realizowanego wymogu rozliczal‐
ności wynikającego z art. 5 ust. 2 rozporządzenia 2016/679.
Zgodnie z art. 6 ust. 1 rozporządzenia 2016/679 przetwarzanie danych osobowych jest
zgodne z prawem wyłącznie, gdy spełniony jest co najmniej jeden z poniższych warun‐
ków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed
zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem.
Należy zaznaczyć, że przepis art. 6 ust. 1 lit. f) rozporządzenia 2016/679 nie ma za‐
stosowania do przetwarzania danych osobowych przez organy publiczne w ramach
realizacji swoich zadań.
Katalog przesłanek legalności przetwarzania danych osobowych wymienionych w art. 6
ust. 1 rozporządzenia 2016/679 jest zamknięty. Każda z przesłanek legalizujących proces
przetwarzania danych osobowych ma charakter autonomiczny i niezależny. Są także
względem siebie równoprawne, co oznacza, że dla legalności procesu przetwarzania
danych wystarczające jest spełnienie jednej z nich.

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 6 z 9

Art. 6 ust. 1 rozporządzenia 2016/679 enumeratywnie wymienia zatem materialne prze‐
słanki dopuszczalności przetwarzania wszystkich kategorii danych osobowych, również
tych określonych w art. 10 rozporządzenia 2016/679, wyłączając jedynie dane będące
przedmiotem regulacji art. 9 rozporządzenia 2016/679. Spełnienie przynajmniej jednej z
przesłanek wymienionych w art. 6 ust. 1 rozporządzenia 2016/679 warunkuje legalność
przetwarzania danych osobowych (legalność każdej czynności mieszczącej się w tym po‐
jęciu) także w świetle art. 5 ust. 1 lit. a) rozporządzenia 2016/679, tj. zgodność tego
przetwarzania z prawem (tak: M. Sakowska-Baryła (red.), Ogólne rozporządzenie o
ochronie danych osobowych. Komentarz, wyd. 1, 2018).
Również motyw 40 preambuły rozporządzenia 2016/679 wskazuje, że „aby przetwarza‐
nie danych było zgodne z prawem, powinno się odbywać na podstawie zgody osoby, któ‐
rej dane dotyczą, lub na innej uzasadnionej podstawie przewidzianej prawem: albo w ni‐
niejszym rozporządzenia, albo w innym akcie prawnym Unii lub państwa członkowskiego,
o których mowa w niniejszym rozporządzeniu, w tym musi się ono odbywać z poszano‐
waniem obowiązku prawnego, któremu podlega administrator (…)”.
Wytyczne EROD 2/2019 w sprawie przetwarzania danych osobowych na podstawie art. 6
ust. 1 lit. b) rozporządzenia w sprawie ochrony osób fizycznych w związku z przetwarza‐
niem danych osobowych i w sprawie swobodnego przepływu takich danych (RODO) w
kontekście świadczenia usług online na rzecz osób, których dane dotyczą, z 8
października 2019 r.[2] wskazują, że „Zgodnie z art. 8 Karty praw podstawowych Unii Eu‐
ropejskiej dane osobowe muszą być przetwarzane rzetelnie w określonych celach i na
uzasadnionej podstawie przewidzianej ustawą. W tym względzie art. 6 ust. 1 ogólnego
rozporządzenia o ochronie danych (RODO) stanowi, że przetwarzanie jest zgodne z pra‐
wem wyłącznie w przypadkach, gdy spełniony jest co najmniej jeden z sześciu warunków
określonych w art. 6 ust. 1 lit. a-f. Określenie właściwej podstawy prawnej, która odpo‐
wiada celowi i istocie przetwarzania ma zasadnicze znaczenie. Administratorzy danych
uwzględniają, między innymi, wpływ na prawa osób, których dane dotyczą, przy określa‐
niu właściwej podstawy prawnej w celu poszanowania zasady rzetelności”.
Aby móc w pełni dowieść legalności przetwarzania danych osobowych administrator
musi z reguły wykazać, czy spełnione zostało kryterium „niezbędności” tego przetwarza‐
nia z punktu widzenia celu, któremu ma ono służyć. W art. 6 ust. 1 rozporządzenia
2016/679 prawodawca formułuje ten wymóg w pięciu na sześć przesłanek dopuszczalno‐
ści przetwarzania danych osobowych (art. 6 ust. 1 lit. b)-f)). Zgodnie z Wytycznymi
EROD 1/2024 w sprawie przetwarzania danych osobowych na podstawie art. 6 ust. 1 lit.
f) rozporządzenia 2016/679 przyjętymi 8 października 2024 r.[3], ocena tego, co „nie‐
zbędne” obejmuje ustalenie, czy w praktyce uzasadnione interesy przetwarzania danych
osobowych nie mogą być racjonalnie osiągnięte równie skutecznie za pomocą innych
środków, które w znacząco mniejszym stopniu ograniczają prawa lub wolności osób fi‐
zycznych. W sytuacji, w której istnieją inne, równie skuteczne oraz mniej inwazyjne
alternatywy, przetwarzanie nie może być uznawane za „niezbędne”. W tym kontekście
TSUE wyraźnie wskazuje, że warunek dotyczący konieczności przetwarzania danych oso‐

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 7 z 9

bowych należy badać w powiązaniu z zasadą minimalizacji danych wyrażoną w art. 5
ust. 1 lit. c) rozporządzenia 2016/679, zgodnie z którą dane osobowe muszą być „ade‐
kwatne, stosowne oraz ograniczone do tego, co niezbędne do celów, w których są prze‐
twarzane”[4].
Oznacza to, że administrator planując przetwarzanie danych osobowych zobowiązany
jest zasadniczo do dokonania oceny „niezbędności” przetwarzania danych osobowych na
podstawie wybranej przez siebie przesłanki i w kontekście zakładanego celu przetwarza‐
nia. Zgodnie z motywem 39 preambuły rozporządzenia 2016/679, „Dane osobowe po‐
winny być przetwarzane tylko w przypadkach, gdy w celu przetwarzania nie można w
rozsądny sposób osiągnąć innymi sposobami”. Oceniając kryterium „niezbędności” nale‐
ży zatem mieć na uwadze cel oraz kontekst przetwarzania danych osobowych.
Administrator w piśmie z 28 maja 2025 r., udzielając odpowiedzi na pytania zawarte w
piśmie Prezesa UODO z 16 maja 2025 r. wskazał, że opublikowane finalnie dane osobowe
osoby niepełniącej funkcji publicznej pozyskane zostały z „(…) wywiadu kandydata na
Prezydenta RP C. D., którego udzielił on E. F. na kanale G. (…) i który został
opublikowany w Internecie w dniu 6 maja 2025 r.”. Należy podkreślić że w momencie, w
którym Komitet Wyborczy rozpoczął podejmowanie decyzji o celach i sposobach prze‐
twarzania ww. danych osobowych pozyskanych z opisanego źródła, stał się ich admini‐
stratorem w rozumieniu art. 4 pkt 7 rozporządzenia 2016/679, a zarazem podmiotem od‐
powiedzialnym za legalność dalszych czynności mających za przedmiot te dane.
Jak oświadczył Administrator, „(…) sztab nie pozyskał zgody dysponenta danych na ich
przetwarzanie, zaś publikacja miała zostać dokonana po anonimizacji tych danych”. Tym
samym Administrator przyznał, że omawiany proces przetwarzania danych osobowych
(ich publikacja) nie znajdował oparcia w przesłance z art. 6 ust. 1 lit. a) rozporządzenia
2016/679. Co więcej, cytowana wypowiedź Administratora świadczy, że nie było jego za‐
miarem ani intencją przetwarzanie ww. danych osobowych w sposób, w jaki finalnie na‐
stąpiło (publikacja). Dane osobowe osoby niepełniącej funkcji publicznych opublikowane
zostały szerokiemu gronu odbiorców „wskutek błędu osoby publikującej i pośpiechu
(…)”. Administrator poinformował także, iż „Po wykryciu tej nieprawidłowości dokument i
wpis został usunięty z konta w portalu społecznościowym, zaś kandydat i sztab
przeprosili za naruszenie dóbr dysponenta danych”.
Cytowane dotychczas wypowiedzi Administratora dają podstawy by przyjąć, że publika‐
cja przedmiotowych danych nie była zamierzona, nie służyła ona realizacji żadnego kon‐
kretnego, określonego przez Administratora celu, jak również nie dążono do oparcia
omawianych działań na którejkolwiek z pozostałych (poza zgodą podmiotu danych) prze‐
słanek dopuszczalności przetwarzania danych osobowych (wymienionych w art. 6 ust. 1
lit. b) - f) rozporządzenia 2016/679). Administrator nie podejmował zresztą jakichkolwiek
prób wykazania, że działanie to było legalne w kontekście którejkolwiek z ww. przesła‐
nek. Zamiast tego otwarcie przyznał, że omawiana publikacja danych była następstwem
ludzkiego błędu (brak zakładanej pierwotnie anonimizacji danych). W tej sytuacji obszer‐
niejsze uzasadnienie podstaw przyjęcia, że w rozpatrywanej sprawie nie został spełniony

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 8 z 9

żaden spośród wymienionych w art. 6 ust. 1 rozporządzenia 2016/679 warunków legal‐
ności przetwarzania danych (w tym przypadku ich publikacji), należy uznać za zbędne.
Wyłącznie skrótowo wskazać zatem można, że w oczywisty sposób kwestionowana publi‐
kacja danych nie była niezbędna do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed za‐
warciem umowy (brak przesłanki z art. 6 ust. 1 lit. b) rozporządzenia 2016/679), nie była
niezbędna do wypełnienia obowiązku prawnego ciążącego na administratorze (brak
przesłanki z art. 6 ust. 1 lit. c) rozporządzenia 2016/679), nie była niezbędna do ochrony
żywotnych interesów osoby, której dane dotyczą, lub innej osoby fizycznej (brak prze‐
słanki z art. 6 ust. 1 lit. d) rozporządzenia 2016/679), nie była niezbędna do wykonania
zadania realizowanego w interesie publicznym lub w ramach sprawowania władzy pu‐
blicznej powierzonej administratorowi bądź celów wynikających z prawnie uzasadnio‐
nych interesów realizowanych przez administratora lub przez stronę trzecią (brak
przesłanki z art. 6 ust. 1 lit. e) i lit. f) rozporządzenia 2016/679).
W sytuacji, gdy oceniane przetwarzanie danych osobowych (ich publikacja) zrealizowane
zostało z naruszeniem wymogów art. 6 ust. 1 rozporządzenia 2016/679, wiązało się ono
również z naruszeniem wyrażonej w art. 5 ust. 1 lit. a) rozporządzenia 2016/679 zasady
zgodności z prawem, rzetelności i przejrzystości.
Mając na uwadze powyższe oraz zgromadzony w sprawie materiał dowodowy, Prezes
UODO stwierdził, że omawiane działanie Administratora (publikacja danych osobowych
osoby fizycznej niepełniącej funkcji publicznej) wiązało się z naruszeniem przepisów art.
5 ust. 1 lit. a) oraz art. 6 ust. 1 rozporządzenia 2016/679.

III. Uzasadnienie udzielenia upomnienia
W związku z powyższym, działając na podstawie art. 58 ust. 2 lit. b) rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi, w
przypadku naruszenia przepisów niniejszego rozporządzenia przez operacje przetwarza‐
nia, Prezes UODO uznaje za uzasadnione udzielenie Administratorowi upomnienia w
związku ze stwierdzonym naruszeniem przepisów art. 5 ust. 1 lit. a) oraz art. 6 ust. 1
rozporządzenia 2016/679.
Motyw 148 rozporządzenia 2016/679 stanowi, że aby egzekwowanie przepisów rozporzą‐
dzenia było skuteczniejsze, należy za jego naruszenie nakładać sankcje, w tym admini‐
stracyjne kary pieniężne - oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte dla zminimalizowania szkody, na stopień odpowiedzialno‐

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

Decyzja DKN.5131.9.2025

Strona 9 z 9

ści lub wszelkie mające znaczenie wcześniejsze naruszenia, na sposób, w jaki organ nad‐
zorczy dowiedział się o naruszeniu, na przestrzeganie środków nałożonych na admini‐
stratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.
Prezes UODO uznał, że w ustalonych okolicznościach niniejszej sprawy wystarczającą re‐
akcją na stwierdzone po stronie Administratora nieprawidłowości jest udzielenie mu upo‐
mnienia. Decydując o wykorzystaniu tego środka prawnego Prezes UODO wziął w szcze‐
gólności pod uwagę, że działania Administratora dotyczyły takiego zakresu danych oso‐
bowych, do których przetwarzania (publikacji) nie był on wprawdzie uprawniony, nie‐
mniej jednak nie stanowiły one danych podlegających szczególnym rygorom przetwarza‐
nia (art. 9 oraz art. 10 rozporządzenia 2016/679) czy takich, których nieuprawnione
przetwarzanie wiązać by się mogło z istnieniem po stronie podmiotu danych szczególnie
istotnych ryzyk. Ponadto, biorąc pod uwagę okoliczności przedmiotowej sprawy i ustale‐
nia w niej poczynione, brak jest również dowodów, że osoba, której dane dotyczą, ponio‐
sła na skutek uchybienia Administratora szkodę. Prezes UODO wziął także pod uwagę
działania podjęte przez Administratora po zaistnieniu naruszenia przepisów Administrator wykazał przez Prezesem UODO, iż „(…) wpis został usunięty z konta w por‐
talu społecznościowym, zaś kandydat i sztab przeprosili za naruszenie dóbr dysponenta
danych”.
Mając na uwadze fakt, charakter i wagę stwierdzonego naruszenia przepisów rozporzą‐
dzenia 2016/679, jego nieodwracalność rozumianą jako brak możliwości powrotu do mo‐
mentu sprzed naruszenia i całokształt okoliczności związanych z naruszeniem oraz rek‐
cją na nie po stronie Administratora, a zarazem potrzebę egzekwowania zapisów rozpo‐
rządzenia 2016/679 (por. motyw 148), Prezes UODO uznał za zasadne skorzystanie w ni‐
niejszej sprawie z instrumentu o charakterze naprawczym przewidzianego w art. 58 ust.
2 lit. b) rozporządzenia 2016/679 i skierowanie do Administratora upomnienia w związku
z zaistniałą sytuacją.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

[1] https://uodo.gov.pl/pl/383/497
[2] https://www.edpb.europa.eu/our-work-tools/our-documents/guidelines/guideli‐
nes-22019-processing-personal-data-under-article-61b_pl
[3] https://www.edpb.europa.eu/our-work-tools/documents/public-consultations/2024/
guidelines-12024-processing-personal-data-based_pl
[4] Tak np.: wyrok TSUE z 4 lipca 2023, C-252/21, Meta v. B., pkt 109; wyrok TSUE z 11
grudnia 2019, C-708/18, A. de P. bloc M5A-ScaraA, pkt 48; wyrok TSUE z 4
października 2024, C-621/22, K. T., pkt 42-43 i 51-52.

https://uodo.neurodoc.pl/document/urn:ndoc:gov:pl:uodo:2025:dkn_5131_9/content

2025-09-03 13:16

