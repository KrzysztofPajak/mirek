Warszawa, 2 kwietnia 2025
PRAWOMOCNA

Decyzja
DKN.5110.16.2022

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2024 r. poz. 572), art. 7 ust. 1 i 2 oraz art. 60 ustawy z dnia
10 maja 2018 r. o ochronie danych osobowych (Dz. U. z 2019 r. poz. 1781), art. 57 ust. 1
lit. a) i h), art. 58 ust. 2 lit. b) i d) w związku z art. 38 ust. 6 rozporządzenia Parlamentu
Europejskiego i Rady UE 2016/679 z dnia 27 kwietnia 2016 r. w sprawie ochrony osób fi‐
zycznych w związku z przetwarzaniem danych osobowych i w sprawie swobodnego prze‐
pływu takich danych oraz uchylenia dyrektywy 95/46/WE (ogólne rozporządzenie o
ochronie danych) (Dz. Urz. UE L 119 z 04.05.2016, str. 1 ze zm.), zwanego dalej rozpo‐
rządzeniem 2016/679,
po przeprowadzeniu wszczętego z urzędu postępowania administracyjnego w sprawie
naruszenia przepisów o ochronie danych osobowych przez Uniwersytet (…) w siedzibą w
D. przy ul. (…), Prezes Urzędu Ochrony Danych Osobowych
stwierdzając naruszenie przez Uniwersytet (…) w siedzibą w D. przy ul. (…) przepisu art.
38 ust. 6 rozporządzenia 2016/679 polegające na niezapewnieniu, że na inspektora
ochrony danych nie są nakładane zadania i obowiązki mogące powodować konflikt inte‐
resów,
a) udziela upomnienia Uniwersytetowi (…) z siedzibą w D. przy ul. (…),
b) nakazuje Uniwersytetowi (…) w siedzibą w D. przy ul. (…) dostosowanie operacji
przetwarzania do przepisów rozporządzenia 2016/679 poprzez wdrożenie środków
mających na celu zapewnienie, że na inspektora ochrony danych nie będą nakłada‐
ne zadania i obowiązki mogące powodować konflikt interesów, w terminie 60 dni od
dnia doręczenia niniejszej decyzji.

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 2 z 16

Uzasadnienie
Uniwersytet (…) w D., zwany dalej również „Administratorem”, jest akademicką uczelnią
publiczną. Jako samorządna uczelnia działa m.in. na podstawie ustawy z dnia 20 lipca
2018 r. Prawo o szkolnictwie wyższym i nauce (Dz. U. z 2024 r. poz. 1571 ze zm.), Statu‐
tu Uniwersytetu (…) uchwalonego przez Senat Uniwersytetu (…) (ze zm.) oraz Regulami‐
nu Organizacyjnego Uniwersytetu (…) wprowadzonego zarządzeniem nr (…) Rektora Uni‐
wersytetu (…) (ze zm.). W związku z tym, że Administrator jest podmiotem publicznym w
rozumieniu art. 13 ust. 1 pkt 1 ustawy Prawo o szkolnictwie wyższym i nauce, to zgodnie
z art. 37 ust. 1 lit. a) rozporządzenia 2016/679 spoczywa na nim obowiązek wyznaczenia
inspektora ochrony danych, zwanego dalej także „IOD”.
Pismem z 16 marca 2022 r. (sygn. (…)) Prezes Urzędu Ochrony Danych Osobowych,
zwany dalej „Prezesem UODO”, działając na podstawie art. 58 ust. 1 lit. a), lit. b) i lit. e)
rozporządzenia 2016/679, zwrócił się do Administratora o złożenie następujących wyja‐
śnień:
1) Czy w Uniwersytecie (…) w D. został wyznaczony IOD?
2) Czy na Administratorze ciąży obowiązek wyznaczenia IOD (jeżeli tak, to na jakiej
podstawie prawnej) czy też IOD został wyznaczony mimo braku takiego obowiązku?
3) Czy Administrator opublikował imię i nazwisko oraz kontakt do IOD na swojej stronie
internetowej lub – jeżeli nie prowadzi swojej strony internetowej, w sposób ogólnie
dostępny w miejscu prowadzenia swojej działalności?
4) Czy ww. informacje znajdują się w ogólnie dostępnym miejscu (proszę wskazać to
miejsce, w przypadku strony internetowej proszę wskazać jej adres oraz link do tej
informacji).
5) Czy Inspektor Ochrony Danych jest pracownikiem Administratora, a jeśli nie, to na
jakiej podstawie prawnej wykonuje swoje obowiązki?
6) Czy IOD został powołany na wyłączność u Administratora, czy wykonuje obowiązki
inspektorskie również u innych administratorów?
7) Na podstawie jakich kwalifikacji Administrator wyznaczył IOD (np. wykształcenie,
doświadczenie, wiedza)?
8) Jakie niezbędne zasoby, o których mowa w art. 38 ust. 2 rozporządzenia 2016/679
Administrator zapewnia IOD?
9) W jaki sposób Administrator zapewnia zasoby na utrzymanie wiedzy fachowej IOD?
10) Jakie stanowisko zajmuje IOD i komu podlega w strukturze organizacyjnej Admini‐
stratora?
11) Czy Administrator powołał zastępcę IOD, jeżeli tak, to kiedy?
12) Czy u Administratora funkcjonuje zespół IOD lub inna forma stałego wsparcia IOD w
zakresie wykonywania jego zadań?
13)

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

14)
15)

16)
17)
18)

19)
20)

21)
22)

23)
24)

25)

Strona 3 z 16

W jaki sposób Administrator zapewnia by IOD był właściwie i niezwłocznie włączany
we wszystkie sprawy dotyczące ochrony danych osobowych (np. czy zostały opra‐
cowane zasady dotyczące tego, jakie sprawy mają być konsultowane z IOD, kto i w
jakich sytuacjach powinien zgłaszać się w celu uzyskania konsultacji IOD, czy i na
jakich zasadach IOD bierze udział w naradach kierownictwa?)
W jaki sposób Administrator zapewnia IOD dostęp do danych osobowych i operacji
przetwarzania?
Czy Administrator przyjął jakiekolwiek regulacje wewnętrzne dotyczące funkcjono‐
wania IOD (w szczególności zapewnienia poszanowania gwarancji jego niezależno‐
ści oraz jego uprawnień w zakresie dostępu do danych osobowych i operacji prze‐
twarzania, włączania we wszystkie sprawy dotyczące ochrony danych osobowych,
unikania konfliktu interesów), a jeżeli tak, to w jakim akcie wewnętrznym zostały
one przewidziane?
W jaki sposób Administrator zapewnia, aby IOD nie były wydawane instrukcje co do
wykonywania zdań przez IOD?
W jaki sposób Administrator zapewnia, aby IOD nie były karany i odwoływany za
wykonywanie swoich zadań?
W jaki sposób Administrator postępuje w przypadku, gdy nie uwzględnia wskazówek
lub rekomendacji IOD, np. czy dokumentuje powody niezastosowania tych wskazó‐
wek?
W jaki sposób osoby, których dane dotyczą, mogą kontaktować się z inspektorem
ochrony danych zgodnie z art. 38 ust. 4 rozporządzenia 2016/679?
Czy Inspektor Ochrony Danych wykonuje również inne obowiązki lub sprawuje inną
funkcję poza obowiązkami związanymi z ochroną danych osobowych, jeżeli tak to:
a) jakie oraz w jakim wymiarze czasu pełni funkcję IOD, a w jakim inne zadania,
b) w jaki sposób Administrator ocenił, że w przypadku każdego z tych zadań nie
występuje konflikt interesów, o którym mowa w art. 38 ust 6 rozporządzenia
2016/679 ?
c) Czy w zakresie wykonywania innych zadań IOD podlega innym osobom niż
najwyższe kierownictwo administratora?
Czy Administrator opracował politykę zarządzania konfliktem interesów lub wprowa‐
dził inny mechanizm zapewniający niewystępowanie konfliktu interesów?
Czy IOD wykonuje swoje zadania jedynie w siedzibie Administratora, a jeżeli nie, to
w jakim miejscu i w jaki sposób zapewniona jest stała dostępność IOD dla
kierownictwa i pracowników Administratora?
Czy IOD opracował (systematycznie opracowuje) plan swojej pracy np. w zakresie
szkoleń, audytów?
Czy taki plan był prezentowany Administratorowi w celu umożliwienia dokonania
oceny czy IOD dysponuje wystarczającymi zasobami i uprawnieniami w obszarach,
które IOD obejmuje swoimi zadaniami?
Jak często i w jaki sposób IOD przekazuje Administratorowi wyniki
przeprowadzonych audytów?

26)

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 4 z 16

Czy Administrator występował do IOD o udzielenie zaleceń co do oceny skutków dla
ochrony danych, a jeśli tak, to w jakich sytuacjach?
27) Czy administrator kontroluje pracę inspektora, jeżeli tak, to w jaki sposób?

I. Ustalenia stanu faktycznego
W związku z tym, że złożone przez Uniwersytet (…) wyjaśnienia w piśmie z 1 kwietnia
2022 r. (nr (…)) nie pozwalały na dokonanie prawidłowej oceny stopnia przestrzegania
przez niego przepisów rozporządzenia 2016/679 odnoszących się do inspektora ochrony
danych, Prezes UODO uznał za konieczne ponowne zwrócenie się do Administratora o
złożenie uzupełniających wyjaśnień w sprawie, co uczynił w piśmie z 30 maja 2022 r. Ad‐
ministrator udzielił stosownej odpowiedzi w piśmie z 8 czerwca 2022 r. (nr (…)). Po prze‐
analizowaniu zebranego w sprawie materiału dowodowego, w związku z istnieniem dal‐
szych wątpliwości co do prawidłowego przestrzegania przepisów rozporządzenia
2016/679 dotyczących inspektora ochrony danych, Prezes UODO zwrócił się do Admini‐
stratora w piśmie z 25 września 2024 r. o złożenie dodatkowych wyjaśnień. Administrator
uczynił to w piśmie z 8 października 2024 r. (nr (…)).
Na podstawie wyjaśnień Administratora zawartych w pismach z 1 kwietnia 2022 r., 8
czerwca 2022 r. i 8 października 2024 r. oraz nadesłanych dowodów, w tym także załą‐
czonych do pisma z 7 marca 2025 r., poczyniono następujące ustalenia:
1. Administrator przyjął model wewnętrznego IOD, co oznacza, że jest on członkiem
personelu administratora danych. IOD w Uniwersytecie (…) został wyznaczony na
podstawie zarządzenia nr (…) Rektora Uniwersytetu (…) w sprawie (…) zawartego w
piśmie z (…) IOD zatrudniony jest u Administratora w oparciu o umowę o pracę. Za‐
kres zadań IOD został zawarty w zarządzeniu nr (…) Rektora Uniwersytetu (…) z (…)
w sprawie (…) w Uniwersytecie (…) oraz załącznikach do tego aktu, a także zakresie
czynności i odpowiedzialności pracownika.
2. Administrator w celu wsparcia IOD w wykonywaniu jego obowiązków powołał Za‐
stępcę Inspektora, który wspomaga IOD merytorycznie w bieżących czynnościach
oraz zastępuje IOD podczas jego nieobecności. W Uniwersytecie (…) nie został
powołany odrębny, stały zespół wspierający pracę IOD.
3. Zgodnie z pismem Administratora z 1 kwietnia 2022 r., „Uniwersytet (…) nie posiada
polityki zarządzania konfliktem interesów rozumianej jako odrębne, pisemne zarzą‐
dzenie Rektora (…). W ramach uczelni funkcjonują utrwalone w praktyce zasady
przeciwdziałania konfliktowi interesów. Działania związane z jego wystąpieniem i
prewencją podejmowane są na bieżąco, każdorazowo oceniając zaistnienie tego
konfliktu i możliwości działania w danej sprawie. Z uwagi na prowadzoną politykę
kadrową kwestia konfliktu interesów jest każdorazowo analizowana przed przyzna‐
niem danej osobie funkcji czy zadań – podobnie jak w przypadku przydzielenia IOD
funkcji (…)”. „Nie została wyznaczona do prowadzania takich analiz odrębna osoba

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

4.

5.

6.

7.

Strona 5 z 16

czy jednostka organizacyjna (…). W takim przypadku stosuje się zasady ogólne w
zakresie decydowania o istotnych dla działalności uczelni kwestiach, w tym poddaje
się je pod dyskusję gremiom decyzyjnym. W szczególności sprawy wysokiej wagi
dyskutowane są przez Kolegium (…)”. Na potwierdzenie powyższego Administrator
nie przedstawił jakichkolwiek dowodów wskazujących na fakt stosowania w praktyce
zasad mających na celu przeciwdziałanie ryzyku konfliktu interesów, jak również na
fakt dokonania analizy zakresu dodatkowych zdań powierzonych IOD pod kątem
ryzyka wystąpienia konfliktu interesów.
(…) Z. G., (…) w Uniwersytecie (…) funkcję IOD, zostały powierzone również obo‐
wiązki (…) Biuletynu Informacji Publicznej Uniwersytetu (…), na podstawie (…) w
sprawie (…) z dniem (…) Zakres zadań na ww. stanowisku obejmuje m.in. opracowa‐
nie regulaminu określającego zasady wprowadzania informacji do Biuletynu Infor‐
macji Publicznej Uniwersytetu (…) oraz przekazywanie wiedzy na ten temat człon‐
kom zespołu redakcyjnego Biuletynu Informacji Publicznej oraz członkom „zespołu
(…)”, nadzór nad prawidłowym funkcjonowaniem Biuletynu Informacji Publicznej
Uniwersytetu (…), w tym stały nadzór nad wprowadzaniem informacji do tego Biule‐
tynu, organizowanie spotkań i szkoleń dla zespołu redakcyjnego Biuletynu Informacji
Publicznej Uniwersytetu (…) oraz „zespołu (…)”.
Inspektorowi ochrony danych, oprócz obowiązków opisanych powyżej, zostały po‐
wierzone z dniem (…) także obowiązki członka zespołu do sprawy przyjmowania
zgłoszeń od sygnalistów, na podstawie decyzji nr (…) Rektora Uniwersytetu (…) z
(…) w sprawie (…). W skład zespołu, który jest dwuosobowy, wchodzi także Zastęp‐
ca IOD. Do zadań ww. zespołu należało w szczególności opracowanie regulaminu i
wdrożenie procedury (…), przyjmowanie od sygnalistów zgłoszeń naruszeń oraz ich
weryfikacja, prowadzenie rejestru zgłoszeń, rozpoznawanie spraw i podejmowanie
działań następczych, współpraca w zakresie rozpatrywania zgłoszeń z właściwymi
kompetencyjnie jednostkami organizacyjnymi Uniwersytetu (…), koordynowanie po‐
stępowań wyjaśniających, implementowanie wiedzy w zakresie dyrektywy Parla‐
mentu Europejskiego i Rady (UE) 2019/1937 z dnia 23 października 2019 r. w spra‐
wie ochrony osób zgłaszających naruszenia prawa Unii, prowadzenie okresowych
konsultacji dla kierowników jednostek organizacyjnych (…) oraz planowanie i
koordynowanie pracy zespołu.
Na podstawie Decyzji nr (…) Rektora Uniwersytetu (…) z (…) w sprawie (…) oraz
zmiany decyzji nr (…) Rektora Uniwersytetu (…) z dnia (…) w sprawie (…), załączo‐
nej do pisma Administratora z 7 marca 2025 r., IOD został odwołany z pełnienia
funkcji członka Zespołu ds. rozpatrywania zgłoszeń od sygnalistów w Uniwersytecie
(…) z dniem (…)
Administrator w odpowiedzi na pytanie Prezesa UODO dotyczące wyjaśnienia, w jaki
sposób ocenił, że w przypadku dodatkowych zadań przydzielonych IOD nie występu‐
je konflikt interesów, o którym mowa w art. 38 ust 6 rozporządzenia 2016/679,
wyjaśnił, że:
a. Funkcja (…) BIP „po części jest zbieżna z zadaniami IOD, przede wszystkim w
zakresie zgodnego z prawem publikowania danych osobowych w (…) oraz ich

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

b.

c.

d.

e.

f.

Strona 6 z 16

retencji” (pismo z 1 kwietnia 2022 r.) i zapewnia „większą kontrolę nad procesa‐
mi przetwarzania danych oraz usprawnienie tych procesów” (pismo z 8 paź‐
dziernika 2024 r.).
„Pomiędzy obowiązkami (…) BIP i zadaniami IOD nie występują sprzeczności,
które mogłyby wpłynąć na ich realizację, a wręcz występuje spójność tych za‐
dań. Co więcej, funkcja te nie wymaga determinowania celów i sposobów prze‐
twarzania danych osobowych, jako że te w zakresie funkcjonowania BIP wynika‐
ją bezpośrednio z regulujących to aktów prawnych i zadań uczelni wyższej” (pi‐
smo z 1 kwietnia 2022 r.). „IOD (…) tylko koordynuje działania w ramach BIP
(…), nie wykonuje zdań technicznych związanych z zamieszczaniem informacji
w BIP (…)” (pismo z 8 października 2024 r.).
„Wykonywanie Funkcji (…) BIP (…) tygodniowo w zależności od natężenia wpły‐
wających spraw zajmuje od kilku do kilkunastu godzin. W zakresie wykonywania
tej funkcji IOD (…) koordynuje zespołem 70 osób, nie będąc jednak
kierownikiem jednostki” (pismo z 1 kwietnia 2022 r.).
Administrator „ocenił także, że również w zakresie przyjmowania zgłoszeń sy‐
gnalistów IOD nie będzie decydował o celach i sposobach przetwarzania danych
osobowych jako, że ADO określi szczegółowo procedurę postępowania w tych
sprawach w aktach wewnętrznych, a cele przetwarzania tych danych wynikają z
ustawodawstwa unijnego” (pismo z 1 kwietnia 2022 r.). W odniesieniu zaś do
czasu poświęconego na dodatkowe obowiązki, Administrator wskazał, że będzie
na bieżąco monitorował czas poświęcany przez IOD na to zadanie w stosunku
do liczby wpływających zgłoszeń od sygnalistów (pismo Administratora z 8
października 2024 r.).
W zakresie obydwu przydzielonych IOD funkcji „nie zachodzi także konflikt inte‐
resów w wymiarze czasowym, tj. w zakresie niemożności pogodzenia obowiąz‐
ków z uwagi na brak czasu koniecznego do ich realizacji” (pismo Administratora
z 1 kwietnia 2022 r.).
IOD w ramach wszystkich przydzielonych obowiązków podlega służbowo bezpo‐
średnio Rektorowi Uniwersytetu (…) (pismo Administratora z 1 kwietnia 2022 r.).

Poczynione powyżej ustalenia, świadczące o niewypełnianiu przez Administratora obo‐
wiązku określonego w art. 38 ust. 6 rozporządzenia 2016/679 stanowiły podstawę wsz‐
częcia z urzędu przez Prezesa UODO postępowania administracyjnego w przedmiocie na‐
ruszenia przepisów o ochronie danych osobowych poprzez niezapewnienie, że na inspek‐
tora ochrony danych nie są nakładane zadania i obowiązki mogące powodować konflikt
interesów (pismo z 16 grudnia 2024 r., znak: (…)). W zakresie pozostałych kwestii będą‐
cych przedmiotem pytań zawartych w piśmie Prezesa UODO z 16 marca 2022 r. (sygn.
(…)) skierowanym do Administratora nie stwierdzono naruszeń przepisów
rozporządzenia 2016/679.
Uniwersytet (…) w D. w piśmie z 30 grudnia 2024 r. nie zgodził się zarzutem naruszenia
przepisu art. 38 ust. 6 rozporządzenia 2016/679, o którym mowa w zawiadomieniu o
wszczęciu postępowania administracyjnego z 16 grudnia 2024 r. (sygn. (…)). W swoim

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 7 z 16

piśmie Administrator podniósł, że Uniwersytet (…) nie ma obowiązku prawnego wdroże‐
nia polityki zarządzania konfliktem interesów lub innego dokumentu potwierdzającego
wdrożenie zasad zapewniających niewystępowanie konfliktu interesów. Ponadto Admini‐
strator w przywołanym piśmie powiela argumentację zawartą w nadesłanych w niniejszej
sprawie pismach, podkreślając, że:
1. Uniwersytet (…) „przed powołaniem (…) Z. G. do pełnienia funkcji (…) Biuletynu In‐
formacji Publicznej zbadał, czy nie wystąpi w tym przypadku konflikt interesów. Ana‐
lizując to powołanie Administrator nie stwierdził w tym przypadku konfliktu intere‐
sów, a wręcz większą kontrolę nad procesami przetwarzania danych oraz usprawnie‐
nie tych procesów. Uniwersytet (…) stwierdził, że pomiędzy obowiązkami (…) BIP i
zadaniami IOD nie występują sprzeczności, które mogłyby wpłynąć na ich realizację,
a wręcz występuje spójność tych zadań”.
2. Funkcja (…) Biuletynu Informacji Publicznej „nie wymaga determinowania celów i
sposobów przetwarzania danych osobowych, jako że te w zakresie funkcjonowania
Biuletynu Informacji Publicznej wynikają bezpośrednio z regulujących to aktów praw‐
nych i zadań uczelni wyższej. Z regulaminu organizacyjnego wynika, że (…) Z. G.
jako (…) Biuletynu Informacji Publicznej nie jest kierownikiem jednostki organizacyj‐
nej”, a ponadto „jedynie koordynuje pracę redaktorów zapewniających obsługę or‐
ganizacyjną procesów zamieszczania dokumentów w Biuletynie Informacji Publicz‐
nej, które to dokumenty są przekazywane przez właściwe jednostki Uniwersytetu
(…)”.
3. Powołanie IOD do zespołu ds. przyjmowania zgłoszeń od sygnalistów „wynikało z
jego niezależności, bezstronności, podległości bezpośredniej Rektorowi (…), umiejęt‐
ności rozpatrywania spraw w poufności, a także, znajomości zagadnień z zakresu
ochrony danych osobowych i poufności”.
4. Procedura dotycząca przyjmowania zgłoszeń od sygnalistów obowiązująca w
Uniwersytecie (…) „przewiduje przyjęcie zgłoszenia przez Zespół ds. przyjmowania
zgłoszeń od sygnalistów, którego członkiem jest IOD i w przypadku stwierdzenia, że
zgłoszenie ma charakter naruszenia prawa, powołanie, do jego rozpatrzenia, przez
Rektora Komisji (…) składającej się z minimum trzech pracowników Uniwersytetu
(…), z wyłączeniem IOD z jej składu osobowego”.
5. Członkowie zespołu ds. przyjmowania zgłoszeń stanowią „wsparcie administracyjne
oraz organizacyjne dla Komisji (…) oraz są gwarancją zapewniania sygnaliście pouf‐
ności”.
6. Zadania polegające na przyjmowaniu zgłoszeń od sygnalistów nie wiążą się z okre‐
ślaniem celów i sposobów przetwarzania danych osobowych, gdyż „sprowadzają się
do czynności przygotowawczych – administracyjnych i organizacyjnych. Działania
następcze związane z naruszeniem wykonywane są już przez inne podmioty”.
7. Mając na względzie kwestie organizacyjne, związane z funkcjonowaniem
Uniwersytetu (…), „w najbliższym czasie IOD zostanie odwołany przez Rektora (…) i
nie będzie członkiem Zespołu ds. przyjmowana zgłoszeń od sygnalistów”.
8. Każdorazowo kwestia powierzenia określonych zadań IOD była analizowana w
realiach działania Uniwersytetu (…), „uwzględniając praktyczne względy wykonywa‐

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 8 z 16

nia obowiązków (…) Biuletynu Informacji Publicznej oraz członka zespołu ds. przyj‐
mowania zgłoszeń od sygnalistów, a także zderzając te zadania ze strukturą organi‐
zacyjną Uniwersytetu (…). Powierzając te obowiązki, Administrator dopilnował, aby
nie wykraczały one poza wsparcie administracyjno-organizacyjne, nie miały
charakteru decyzyjnego i zarządczego”. IOD został pouczony przez Administratora o
pierwszeństwie wykonywania obowiązków inspektorskich.

II. Ocena prawna ustalonego stanu faktycznego
Zgodnie z art. 34 ustawy o ochronie danych osobowych, Prezes UODO jest organem wła‐
ściwym w sprawie ochrony danych i organem nadzorczym w rozumieniu rozporządzenia
2016/679. Stosownie do art. 57 ust. 1 lit. a) i h) rozporządzenia 2016/679, bez uszczerb‐
ku dla innych zadań określonych na mocy tego rozporządzenia, każdy organ nadzorczy
na swoim terytorium monitoruje i egzekwuje stosowanie rozporządzenia oraz prowadzi
postępowania w sprawie naruszenia rozporządzenia. Zgodnie z art. 58 ust. 2 lit. d) roz‐
porządzenia 2016/679, każdemu organowi nadzorczemu przysługują uprawnienia na‐
prawcze, w tym nakazanie administratorowi dostosowania operacji przetwarzania do
przepisów tego rozporządzenia, a w stosownych przypadkach wskazanie sposobu i ter‐
minu.
Rozporządzenie 2016/679 w art. 37 – 39 nakłada na administratorów konkretne obowiąz‐
ki związane nie tylko z wyznaczaniem inspektora ochrony danych, posiadania przez nie‐
go właściwych kwalifikacji i gwarancji niezależności, ale też skutecznego zapewnienia,
aby wyznaczony inspektor mógł prawidłowo realizować swoje zadania.
W niniejszym postępowaniu Prezes Urzędu Ochrony Danych Osobowych stwierdził naru‐
szenie przez Uniwersytet (…) w D. art. 38 ust. 6 rozporządzenia 2016/679, polegające na
niezapewnieniu, że na inspektora ochrony danych nie są nakładane zadania mogące
powodować konflikt interesów.
Zgodnie z art. 38 ust. 6 rozporządzenia 2016/679, IOD może wykonywać inne zadania i
obowiązki, przy czym administrator lub podmiot przetwarzający powinni zapewnić, by ta‐
kie zadania i obowiązki nie powodowały konfliktu interesów. Wymóg niepowodowania
konfliktu interesów jest ściśle związany z wymogiem wykonywania zadań przez IOD w
sposób niezależny.
Określenie „zapewnić” użyte na gruncie omawianego przepisu rozporządzenia 2016/679
statuuje obowiązek podjęcia przez kierownictwo podmiotu będącego administratorem
konkretnych, realnych i dających się wykazać środków (działań) zmierzających do osią‐
gnięcia celu wyznaczonego przez ten przepis. Według Słownika języka polskiego „zapew‐
nić” to: „1. oświadczyć komuś, że coś jest lub będzie na pewno, 2. sprawić, że coś się
stanie lub ktoś uzyska coś”. W związku z powyższym, „zapewnieniem” na gruncie prze‐

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 9 z 16

pisu art. 38 ust. 6 rozporządzenia 2016/679 mogłyby być zatem odpowiednio dobrane w
danej sytuacji działania Administratora polegające np. na przyjęciu takich rozwiązań we‐
wnętrznych, które zapewnią warunki do identyfikacji, zapobiegania i zarządzania
konfliktem interesów. W tym znaczeniu „zapewnienie” to następnie także kontrolowanie
przyjętych rozwiązań w kontekście ich efektywności i w razie potrzeby podejmowanie w
tym zakresie korygujących działań.
Innymi słowy prawidłowa realizacja obowiązku wynikającego z ww. przepisu rozporządze‐
nia 2016/679 wymaga zatem od administratora zarządzania konfliktem interesów w celu
unikania sytuacji, które mogłyby doprowadzić do powstania konfliktu interesów w związ‐
ku z powierzeniem IOD wykonywania innych zadań i obowiązków, poprzez opracowanie i
wdrożenie rozwiązań o charakterze organizacyjnym, proceduralnym, mających elimino‐
wać ryzyko wystąpienia takiego konfliktu. Rolą administratora jest bowiem monitorowa‐
nie sytuacji mogących stanowić zagrożenie zasady zapobiegania konfliktowi interesów.
Grupa Robocza art. 29 w Wytycznych dotyczących inspektora ochrony danych rekomen‐
duje, w ramach dobrych praktyk dla administratorów, przykładowo opracowanie we‐
wnętrznych zasad pozwalających uniknąć konfliktu interesów, określenie stanowisk nie‐
zgodnych z funkcją IOD, zapewnienie bardziej ogólnego wyjaśnienia dotyczącego konflik‐
tów interesów, zadeklarowanie, że IOD nie ma konfliktu interesów w odniesieniu do peł‐
nionej przez siebie funkcji, celem zwiększenia świadomości na temat tego wymogu.
Nawiązując do brzmienia powołanego przepisu art. 38 ust. 6 rozporządzenia 2016/679
podkreślić należy, że zasada rozliczalności wymaga w szczególności, aby administrato‐
rzy wykazywali logikę, na której oparli swoje decyzje, i potrafili uzasadnić, dlaczego przy‐
jęli określone rozwiązania. Zasada ta na gruncie analizowanego przepisu rozporządzenia
2016/679 ulega wzmocnieniu z uwagi na zobowiązanie administratora do tego, aby za‐
pewnił, że inne zadania lub obowiązki nałożone na IOD nie będą generowały konfliktu in‐
teresów z zadaniami i obowiązkami inspektora ochrony danych. Nie ulega zatem wątpli‐
wości, że w celu prawidłowego wykonania tego obowiązku Administrator musi przyjąć
określone zasady i sposoby postępowania swojego personelu, np. w postaci wprowadze‐
nia regulacji wewnętrznych dotyczących przeciwdziałaniu konfliktowi interesów lub inne‐
go środka o charakterze organizacyjnym, za pomocą którego będzie mógł wykazać
przyjęcie i wdrożenie odpowiednich rozwiązań w tym zakresie.
Wymóg niepowodowania konfliktu interesów ściśle związany jest z wykonywaniem zadań
przez IOD w sposób niezależny i implikuje niemożność powierzenia IOD stanowiska w or‐
ganizacji, które zapewniałoby mu dostęp do informacji pozwalających mu ustalić cele i
sposoby przetwarzania danych osobowych.
W Wytycznych dotyczących inspektora ochrony danych Grupa Robocza art. 29 wskazała
stanowiska w organizacji, w przypadku których dochodzi do konfliktu interesów. Należą
do nich stanowiska w strukturze kadry kierowniczej wyższego szczebla (takie jak dyrek‐
tor generalny, dyrektor ds. operacyjnych, dyrektor ds. finansowych, dyrektor ds. me‐
dycznych, kierownik departamentu marketingu, kierownik działu kadr lub kierownik de‐
partamentów IT), ale również inne stanowiska na niższych szczeblach struktury organi‐

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 10 z 16

zacyjnej, jeżeli piastowanie tych stanowisk lub pełnienie tych funkcji zapewnia możli‐
wość ustalenia celów i sposobów przetwarzania. Sednem powyższego stanowiska jest,
że IOD nie może realizować obowiązków administratora, ponieważ – zgodnie z przepisa‐
mi prawa – zadaniem IOD jest ocenianie (monitorowanie), czy obowiązki te są
realizowane zgodnie z prawem.
Mając powyższe na uwadze, wskazać należy, że ocena, czy w przypadku konkretnej oso‐
by i wykonywanych przez nią zadań nie występuje konflikt interesów, powinna być
dokonywana indywidualnie z uwzględnieniem konkretnych okoliczności.
Dla przykładu Belgijski Urząd Ochrony Danych (DPA) w decyzji z 28 kwietnia 2020 r., na‐
kładającej administracyjną karę pieniężną za naruszenie art. 38 ust. 6 rozporządzenia
2016/679, rozpatruje konflikt interesów nawiązując do podejścia w Niemczech i doktryny
prawnej, która odwołuje się do kryteriów takich jak: istnienie lub brak samokontroli przez
osobę pełniącą wiodącą funkcję w przedsiębiorstwie, istnienie lub brak wewnętrznych
przepisów dotyczących konfliktów interesów oraz ponoszenie znaczącej odpowiedzialno‐
ści operacyjnej mającej wpływ na dane osobowe[1].
W tej materii wypowiedział się także TSUE, który w wyroku z 9 lutego 2023 r. zauważył,
że „(…) zgodnie z celem realizowanym przez art. 38 ust. 6 RODO nie można powierzyć
osobie będącej IOD wykonywania zadań lub obowiązków, które mogłyby zaszkodzić
pełnieniu funkcji, które wykonuje jako IOD”[2]. W konsekwencji, identyfikacja potencjal‐
nego konfliktu interesu następować powinna w ścisłym nawiązaniu do wyznaczonych
ww. przepisami rozporządzenia 2016/679 zadań i obowiązków IOD.
Ponadto możliwość zaistnienia konfliktu powinna być stale monitorowana, ponieważ
przyczyny zaistnienia takiego konfliktu mogą występować również w późniejszym czasie,
po rozpoczęciu pełnienia funkcji przez IOD. Administrator powinien przy dokonywaniu ta‐
kiej oceny uwzględnić m.in. kryteria organizacyjne, merytoryczne oraz czasowe.
Kryterium organizacyjne oznacza, że w przypadku jednoczesnego pełnienia przez tę
samą osobę funkcji IOD i wykonywania przez nią innych zadań na rzecz administratora
wymagane jest, aby w obu przypadkach podlegała ona bezpośrednio najwyższemu kie‐
rownictwu w rozumieniu art. 38 ust. 3 rozporządzenia 2016/679. Kryterium merytorycz‐
ne warunkuje z kolei, aby inne obowiązki przydzielone IOD nie wpływały w sposób nega‐
tywny na niezależne wykonywanie zadań IOD. Natomiast kryterium czasowe zakłada, że
IOD pełniący jednocześnie inną funkcję powinien dysponować czasem pozwalającym mu
na prawidłowe realizowanie wszystkich zadań. Uwzględnienie powyższego kryterium po‐
winno obejmować analizę, czy IOD pełniący jednocześnie inną funkcję będzie w stanie
rzetelnie wykonywać swoje obowiązki we właściwy sposób, biorąc pod uwagę w
szczególności stopień skomplikowania i liczbę innych zadań.
W związku z powyższym Administrator przed powierzeniem IOD wykonywania innych za‐
dań powinien dokonać analizy, z uwzględnieniem powyższych kryteriów, czy IOD będzie
w stanie w sposób efektywny wykonywać swoje obowiązki przy pełnieniu wszystkich

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 11 z 16

funkcji jednocześnie. Nieprzeprowadzenie analizy w tym zakresie może w konsekwencji
spowodować naruszenie przepisów o ochronie danych osobowych.
Dokumentowanie analizy oceniającej istnienie konfliktu interesów rekomenduje także
francuski organ nadzorczy w rozumieniu rozporządzenia 2016/679, tj. Krajowa Komisja
ds. Informatyki oraz Wolności (CNIL), która w opublikowanym poradniku zawierającym
wytyczne dotyczące roli IOD wskazuje, że organizacja, która wyznaczyła IOD musi być w
stanie udowodnić, że IOD spełnia wymagania zawarte w rozporządzeniu 2016/679. Przy‐
kładowo wskazuje na wymóg braku występowania konfliktu interesów. Zgodnie z zasadą
rozliczalności podmiot ten musi zgromadzić dokumentację wewnętrzną, aby potwierdzić
spełnianie tych wymogów, gdyż w przypadku kontroli podmiot może zostać poproszony
o przedstawienie np. pisemnej analizy braku konfliktu interesów[3].
Administrator w odpowiedzi na zawiadomienie o wszczęcie postępowania administracyj‐
nego, a także w uprzednio nadesłanych pismach wyjaśnił, że przed powierzeniem IOD
funkcji (…) Biuletynu Informacji Publicznej i zadań członka zespołu ds. przyjmowania
zgłoszeń od sygnalistów dokonał analizy pod kątem możliwości wystąpienia konfliktu in‐
teresów w zakresie dodatkowych zadań IOD i w tym przedmiocie nie stwierdził sprzecz‐
ności. Powyższe wywiódł przede wszystkim ze sposobu ukształtowania obowiązków (…)
Biuletynu Informacji Publicznej i członków zespołu do spraw przyjmowania zgłoszeń od
sygnalistów, których istota, w ocenie Administratora, sprowadza się do wsparcia admini‐
stracyjno-organizacyjnego i nie zakłada determinowania celów i sposobów przetwarzania
danych osobowych oraz braku konfliktu czasowego pomiędzy tymi dodatkowymi
zadaniami a zadaniami IOD, rozumianego przez Administratora jako: „niemożności pogo‐
dzenia obowiązków z uwagi na brak czasu koniecznego do ich realizacji”.
Na potwierdzenie powyższych wyjaśnień Administrator nie przedstawił jednak, pomimo
wezwania, w żadnym z nadesłanych w sprawie pism, jakichkolwiek dowodów potwier‐
dzających kto, kiedy (w jakich okolicznościach), w jakim zakresie, w jaki sposób i na ja‐
kiej podstawie przeprowadził analizę możliwości wystąpienia konfliktu interesów w za‐
kresie powierzenia IOD obowiązków (…) Biuletynu Informacji Publicznej i członka zespołu
do spraw przyjmowania zgłoszeń od sygnalistów. Powyższe w konsekwencji uniemożliwia
odniesienie się do twierdzeń przedstawionych w tym zakresie przez Administratora i do‐
konanie oceny spełnienia wymagań określonych w rozporządzeniu 2016/679, a także po‐
twierdza, jak ważne jest wdrożenie w organizacji zasad zarządzania konfliktem intere‐
sów.
Jak podkreślono powyżej, powierzenie IOD dodatkowych obowiązków i zadań w organiza‐
cji powinno być poprzedzone szczegółową analizą z uwzględnieniem kryterium meryto‐
rycznego, organizacyjnego i czasowego w celu wykazania zapewnienia IOD warunków do
prawidłowego wykonywania jego roli i braku konfliktu interesów.
W tym aspekcie, nawet gdyby przyjąć wyjaśnienia Administratora za wiarygodne i
uznać, iż dokonał on analizy, nawet w sposób nieformalny, w przedmiocie możliwości
wystąpienia konfliktu interesów w zakresie powierzenia IOD obowiązków (…) Biuletynu
Informacji Publicznej i zadań członka zespołu ds. przyjmowania zgłoszeń od sygnalistów,

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 12 z 16

to Administrator nie odniósł się w swoich wyjaśnieniach do np. czasu, jaki IOD poświęcił‐
by na wykonywanie dodatkowych zadań polegających m.in. na opracowaniu regulaminu
i wdrożeniu procedury (…), a także na opracowaniu regulaminu określającego zasady
wprowadzania informacji do Biuletynu Informacji Publicznej i organizowaniu spotkań i
szkoleń dla zespołu redakcyjnego BIP w Uniwersytecie (…) oraz „zespołu (…)”.
Podkreślić należy, że w ocenie Prezesa UODO ryzyko konfliktu interesów powoduje przy‐
pisanie IOD zadań (…) Biuletynu Informacji Publicznej, na podstawie Komunikatu (…) z
(…), polegających na opracowaniu i wdrożeniu regulaminu określającego zasady wpro‐
wadzania informacji do Biuletynu Informacji Publicznej Uniwersytetu (…), gdyż wiążą się
z ryzykiem określania przez IOD celów i sposobów przetwarzania, a także nadzorze nad
prawidłowym funkcjonowaniem Biuletynu Informacji Publicznej Uniwersytetu (…), w tym
stałym nadzorze nad wprowadzaniem informacji do tego Biuletynu. Ogólnie rzecz ujmu‐
jąc, zadania polegające na nadzorze obejmują ciąg czynności, na które składają się za‐
równo czynności kontrolne, jak i egzekwowanie poleceń, co wynika z samej istoty nadzo‐
ru. Innymi słowy nadzór obejmuje element kontroli (czyli obserwację, ocenę i sformuło‐
wanie wniosków) oraz możliwość wiążącego oddziaływania i władczej ingerencji w działa‐
nie podmiotu w celu skorygowania jej w określonym kierunku. Przypisanie IOD upraw‐
nień władczych wykracza poza zakres obowiązków wyrażonych w art. 39 rozporządzenia
2016/679 i narusza zasady sprawowania funkcji IOD. Tymczasem zaangażowanie IOD w
proces tworzenia i publikowania informacji w Biuletynie Informacji Publicznej powinien
sprowadzać się do roli opiniodawczo – doradczej.
Ponadto, w ocenie Prezesa UODO, ryzyko konfliktu interesów powodowało także powie‐
rzenie przed dniem (…) IOD zadań członka zespołu ds. przyjmowania zgłoszeń od sygna‐
listów, na podstawie decyzji nr (…) Rektora Uniwersytetu (…) z (…) w sprawie (…), pole‐
gających m.in. na opracowaniu regulaminu i wdrożeniu procedury (…), przyjmowanie od
sygnalistów zgłoszeń naruszeń oraz ich weryfikacja, rozpoznawanie spraw i podejmowa‐
nie działań następczych, współpraca w zakresie rozpatrywania zgłoszeń z właściwymi
kompetencyjnie jednostkami organizacyjnymi Uniwersytetu (…), koordynowanie postę‐
powań wyjaśniających. Taki sposób ukształtowania dodatkowych obowiązków i zadań
IOD wiąże się, wbrew twierdzeniu Administratora, z ryzykiem określania przez IOD spo‐
sobów i celów przetwarzania, czyli decydowaniem dlaczego i jak dane osobowe będą
przetwarzane, a w konsekwencji prowadzi do konfliktu interesów ze względu na fakt
sprawowania przez IOD nadzoru nad własną działalnością. W sytuacji, gdy IOD wykonuje
określoną czynność, a następnie monitoruje prawidłowość jej wykonania dochodzi do
konfliktu interesów, ponieważ w ten sposób IOD jest obciążony zadaniem administratora,
którego realizację (pod względem jej zgodności z przepisami o ochronie danych osobo‐
wych) ma oceniać. W ten sposób występuje w podwójnej roli i może być zainteresowany
pozytywnym recenzowaniem swoich działań, kosztem obiektywnego wskazywania
kwestii wymagających korekty.
Zaangażowanie IOD w proces ochrony danych osobowych sygnalistów powinien sprowa‐
dzać się do opiniowania procedur, rekomendowania określonych rozwiązań pod kątem

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 13 z 16

zgodności z przepisami o ochronie danych osobowych. IOD nie powinien natomiast po‐
dejmować działań związanych z opracowaniem procedur, przyjmowaniem, weryfikacją i
rozpatrywaniem zgłoszeń sygnalistów obejmujących naruszenia prawa. Funkcja IOD na
tym etapie powinna sprowadzać się zatem do pełnienia roli doradczej w przypadku zaist‐
nienia wątpliwości związanych np. z ochroną danych osobowych sygnalisty. W przeciw‐
nym wypadku IOD realizuje obowiązki administratora, podczas, gdy jego rolą jest
monitorowanie, czy obowiązki te są realizowane zgodnie z prawem.
Jednocześnie wskazania wymaga, że w piśmie z 30 grudnia 2024 r. Administrator
oświadczył, że „w najbliższym czasie IOD zostanie odwołany przez Rektora (…) i nie bę‐
dzie członkiem Zespołu ds. przyjmowana zgłoszeń od sygnalistów”. Następnie do pisma
z 7 marca 2025 r. Administrator załączył treść Decyzji nr (…) Rektora Uniwersytetu (…) z
(…) w sprawie (…) oraz zmiany decyzji nr (…) Rektora Uniwersytetu (…) z dnia (…) w
sprawie (…), z której m.in. wynika, że (…) Z. G. (…) funkcję IOD (…) z pełnienia funkcji
członka Zespołu ds. rozpatrywania zgłoszeń od sygnalistów w Uniwersytecie (…) z dniem
(…) Powyższe świadczy o powzięciu przez Administratora wątpliwości związanych z pra‐
widłowością powierzenia IOD obowiązków członka zespołu do spraw przyjmowania
zgłoszeń od sygnalistów.
Podkreślenia wymaga, że z uwagi na charakter zadań IOD skupiających się na doradza‐
niu oraz monitorowaniu działalności administratora pod kątem zgodności operacji prze‐
twarzania danych osobowych z przepisami o ochronie danych osobowych oraz wymóg
sprawowania tej funkcji w sposób niezależny, Administrator nie powinien nakładać na
IOD zadań, które zgodnie z przepisami rozporządzenia 2016/679 należą do administrato‐
ra, a które mogą powodować konflikt interesów. Przyjęcie odmiennego założenia, w któ‐
rym IOD byłby odpowiedzialny za wykonanie określonego zadania administratora, dopro‐
wadziłoby w efekcie do sytuacji, gdzie IOD sprawowałby de facto nadzór nad własną
działalnością, a więc do konfliktu interesów. Taka sytuacja uniemożliwia pogodzenie pra‐
widłowego wykonywania zadań inspektora ochrony danych, przypisanych mu w art. 38
ust. 4 oraz art. 39 rozporządzenia 2016/679, z realizacją innych zadań, gdyż pomiędzy
zadaniami występuje sprzeczność, uniemożliwiająca odpowiednią ich realizację (wystę‐
powanie IOD jednocześnie w dwóch rolach lub podejmowanie przez niego działań lub de‐
cyzji, które następnie muszą podlegać jego ocenie zgodnie z art. 39 ust. 1 lit. a) rozpo‐
rządzenia 2016/679). Ponadto trudno o rzetelną i obiektywną ocenę przez inspektora
ochrony danych własnych działań, podjętych wcześniej na etapie wdrażania w organiza‐
cji Administratora przykładowo regulacji wewnętrznych służących ochronie sygnalistów.
W konsekwencji powyższego IOD może nie być zainteresowany wykazywaniem niezgod‐
ności z przepisami rozporządzenia 2016/679, ponieważ uderzałoby to w niego jako tego,
który za to wdrożenie odpowiadał. Takie podejście, oprócz generowania konfliktu intere‐
sów, powoduje także osłabienie systemu ochrony danych osobowych funkcjonującego w
takiej organizacji, gdyż nikt (a najmniej IOD) nie dąży do jego weryfikacji pod kątem sku‐
teczności przyjętych rozwiązań oraz godzi w same fundamenty instytucji IOD, opartej w
pierwszym rzędzie na niezależności jego funkcjonowania.

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 14 z 16

Ponadto IOD, w przypadku powierzenia mu także innych zadań i obowiązków, powinien
mieć zagwarantowany odpowiedni czas pozwalający mu na prawidłowe i efektywne re‐
alizowanie swojej roli, z uwzględnieniem w szczególności stopnia skomplikowania i liczby
innych zadań, a także podlegać bezpośrednio najwyższemu kierownictwu Administratora
w ramach wszystkich pełnionych obowiązków.
Ponownie podkreślić należy, że administrator stosownie do zasady rozliczalności wyrażo‐
nej w art. 5 ust. 2 rozporządzenia 2016/679 jest zobowiązany wykazać, że spełnia wymo‐
gi rozporządzenia 2016/679 poprzez wykazanie, że opracował i stosuje środki mające na
celu przestrzeganie przepisów o ochronie danych osobowych, w tym przypadku, że przy‐
jął wewnętrzne rozwiązania mające na celu rzeczywiste zapewnienie, że inspektor ochro‐
ny danych nie będzie realizował zadań i obowiązków, które powodują konflikt interesów.
Jak wspomniano powyżej, opracowanie takich zasad rekomenduje Grupa Robocza art. 29
w swoich wytycznych.
Administrator w swoich wyjaśnieniach zawartych m.in. w piśmie z 1 kwietnia 2022 r. wy‐
jaśnił jedynie, że w Uniwersytecie (…) funkcjonują utrwalone w praktyce zasady przeciw‐
działania konfliktowi interesów, jednakże nie przedstawił w tym zakresie jakiegokolwiek
dowodu potwierdzającego ten fakt.
Mając na uwadze powyższe oraz zgromadzony w sprawie materiał dowodowy, Prezes
UODO stwierdził, że Administrator nie spełnia wymogów art. 38 ust. 6 rozporządzenia
2016/679 w zakresie wdrożenia środków zapewniających, by na inspektora ochrony da‐
nych nie były nakładane obowiązki i zadania mogące powodować konflikt interesów.

III. Uzasadnienie udzielenia upomnienia.
W związku z powyższym, działając na podstawie art. 58 ust. 2 lit. b) rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi, w
przypadku naruszenia przepisów niniejszego rozporządzenia przez operacje przetwarza‐
nia, Prezes UODO uznaje za uzasadnione udzielenie Administratorowi upomnienia w za‐
kresie stwierdzonego naruszenia przepisu art. 38 ust. 6 rozporządzenia 2016/679.
Motyw 148 rozporządzenia 2016/679 stanowi, że aby egzekwowanie przepisów rozporzą‐
dzenia było skuteczniejsze, należy za jego naruszenie nakładać sankcje, w tym admini‐
stracyjne kary pieniężne – oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte dla zminimalizowania szkody, na stopień odpowiedzialno‐
ści lub wszelkie mające znaczenie wcześniejsze naruszenia, na sposób, w jaki organ nad‐

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 15 z 16

zorczy dowiedział się o naruszeniu, na przestrzeganie środków nałożonych na admini‐
stratora lub podmiot przetwarzający, na stosowanie kodeksów postępowania oraz
wszelkie inne czynniki obciążające lub łagodzące.
Prezes UODO uznał, że w ustalonych okolicznościach niniejszej sprawy wystarczającym
środkiem jest udzielenie Administratorowi upomnienia. Za okoliczność łagodzącą, która,
między innymi, za tym przemawia, Prezes UODO uznał stosunkowo niewielkie ryzyko
bezpośredniego naruszenia praw lub wolności osób, których dane dotyczą w rezultacie
stwierdzonych naruszeń przepisów przez Administratora. Należy bowiem podnieść, że
Administrator wykazał przed Prezesem UODO, że co do zasady wdrożył najważniejsze
środki organizacyjne służące należytemu uregulowaniu działania IOD w organizacji i
współpracy z nim. Ponadto, biorąc pod uwagę okoliczności przedmiotowej sprawy i usta‐
lenia w niej poczynione, brak jest również podstaw do uznania, że osoby, których dane
dotyczą, poniosły na skutek uchybień Administratora szkodę. Należy także zauważyć, że
współdziałanie Administratora z Prezesem UODO przy wyjaśnianiu okoliczności sprawy,
należy określić na zasługujące na aprobatę.
Powyższe okoliczności oraz niewielka liczba naruszeń przepisów rozporządzenia
2016/679 w porównaniu do liczby pytań zawartych w piśmie Prezesa UODO z 16 marca
2022 r., uzasadniają udzielenie Administratorowi upomnienia za stwierdzone naruszenia
przepisów rozporządzenia 2016/679, mając na względzie możliwość uniknięcia
podobnych zdarzeń w przyszłości.
Niezależnie od upomnienia udzielonego Administratorowi niniejszą decyzją, wobec
stwierdzonych naruszeń przepisów, Prezes UODO zastosował wobec Administratora śro‐
dek naprawczy w postaci nakazu dostosowania operacji przetwarzania do przepisów roz‐
porządzenia 2016/679 poprzez wdrożenie środków mających na celu zapewnienie, że na
inspektora ochrony danych nie będą nakładane zadania i obowiązki mogące powodować
konflikt interesów, w terminie 60 dni od dnia doręczenia niniejszej decyzji.
Należy zauważyć, że w przypadku zaistnienia podobnego zdarzenia w przyszłości, każde
upomnienie wydane przez Prezesa UODO wobec Administratora będzie brane pod uwagę
przy ocenie przesłanek ewentualnego wymierzenia kary administracyjnej, zgodnie z
zasadami określonymi w art. 83 ust. 2 rozporządzenia 2016/679.
W tym stanie faktycznym i prawnym Prezes UODO rozstrzygnął, jak w sentencji.

[1] Chambre Contentieuse Décision quant au fond 18/2020 du 28 avril 2020 Numéro
de dossier : AH-2019-0013 (Objet : Rapport d'inspection relatif à la responsabilité des
fuites de données et la position du délégué à la protection des donnée), https://
www.autoriteprotectiondonnees.be/publications/decision-quant-au-fond-n-18-2020.pdf
[2] Por. Wyrok TSUE z 9 lutego 2023 r., C-453/21, X-Fab Dresden GmbH & Co. KG, pkt
41.

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

Decyzja DKN.5110.16.2022

Strona 16 z 16

[3] Practical Guide GDPR Data Protection Officers Commission Nationale Informatique
and libertés https://www.cnil.fr/sites/cnil/files/atoms/files/cnilgdpr_practical_guide_data-protection-officers.pdf

https://uodo.neurodoc.pl/document/urn:ndoc:gov:pl:uodo:2022:dkn_5110_16/content

2025-09-03 13:18

