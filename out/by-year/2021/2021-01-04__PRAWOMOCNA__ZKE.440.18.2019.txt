Warszawa, 4 stycznia 2021
PRAWOMOCNA

Decyzja
ZKE.440.18.2019

Na podstawie art. 105 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2020 r., poz. 256 ze zm.), art. 160 ust. 1 i 2 ustawy z dnia 10
maja 2018 r. o ochronie danych osobowych (Dz.U. z 2019 r. poz. 1781) w zw. z art. 12
pkt 2 i art. 22 ustawy z dnia 29 sierpnia 1997 r. o ochronie danych osobowych (Dz. U. z
2016 r. poz. 922 ze zm.) oraz z art. 57 ust. 1 lit. a i lit. f rozporządzenia Parlamentu Euro‐
pejskiego i Rady (UE) 2016/679 z dnia 27 kwietnia 2016 r. w sprawie ochrony osób fi‐
zycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016 r. str. 1 oraz Dz. Urz. UE L 127 z 23.05.2018 r. str. 2),
po przeprowadzeniu postępowania administracyjnego w sprawie skargi Pana J. P., zam. w
W. przy ul. (…), na przetwarzanie bez podstawy prawnej jego danych osobowych przez I.
Sp. z o.o. z siedzibą w W. przy ul. (…) oraz przez I. Fundusz Inwestycyjny Zamknięty Nie‐
standaryzowany Fundusz Sekurytyzacyjny reprezentowany przez I. Towarzystwo Fundu‐
szy Inwestycyjnych S.A. z siedzibą w W. przy ul. (…), Prezes Urzędu Ochrony Danych
Osobowych
umarza postępowanie.

Uzasadnienie
Do Biura Generalnego Inspektora Ochrony Danych Osobowych (obecnie: Urzędu Ochro‐
ny Danych Osobowych) wpłynęła skarga Pana J. P., zam. ul. (…), (…) W., zwanego dalej
„Skarżącym”, na niezgodne z prawem przetwarzanie jego danych osobowych przez I. Sp.

https://uodo.neurodoc.pl/document/urn:ndoc:gov:pl:uodo:2019:zke_440_18/content

2025-09-03 13:47

Decyzja ZKE.440.18.2019

Strona 2 z 5

z o.o. z siedzibą w W. przy ul. (…), zwaną dalej „Spółką”, w celu „windykacji nieistnieją‐
cego długu (nr sprawy (…))”. Skarżący podniósł, że w latach 2006-2007 związany był
umową o świadczenie usług telekomunikacyjnych z T. S.A. W trakcie trwania tej umowy
cyt. „T. S.A. wystawiła faktury prawidłowe (mające oparcie w zawartej umowie) oraz fak‐
tury nieprawidłowe (nie mające oparcia w zawartej umowie). Faktury nieprawidłowe
(rzecz jasna niezapłacone) zostały sprzedane do windykacji firmie K. S.A., a następnie
firmie I.” Razem z danymi dotyczącymi wierzytelności Spółka miała pozyskać dane oso‐
bowe Skarżącego. Skarżący wskazał w treści skargi również, że wezwał Spółkę do za‐
przestania przetwarzania jego danych osobowych. W związku z przedstawioną sytuacją
Skarżący wniósł o „wydanie decyzji/postanowienia w sprawie dotyczącej przedmiotu
skargi”.
W toku postępowania przeprowadzonego w niniejszej sprawie Prezes Urzędu Ochrony
Danych Osobowych ustalił następujący stan faktyczny:
1. Umową przelewu wierzytelności z (…) września 2008 r. T. z siedzibą w W. przy ul.
(…) dokonała cesji pakietu należących do niej wierzytelności na rzecz I. Funduszu In‐
westycyjnego Zamkniętego Niestandaryzowanego Funduszu Sekurytyzacyjnego
(numer rejestru Funduszy Inwestycyjnych RFI (…)), zwanego dalej „Funduszem”, re‐
prezentowanego przez I. Towarzystwo Funduszy Inwestycyjnych S.A. z siedzibą w W.
przy ul. (…), zwane dalej „Towarzystwem”. Wśród wierzytelności stanowiących
przedmiot umowy przelewu wierzytelności znajdowała się wierzytelność wobec
Skarżącego.
2. Na mocy wskazanej wyżej umowy przelewu wierzytelności Fundusz pozyskał od ce‐
denta dane osobowe Skarżącego w zakresie imienia, nazwiska, adresu zamieszka‐
nia, adresu e-mail oraz danych dotyczących tytułu prawnego wierzytelności oraz jej
wysokości.
3. Fundusz jako administrator danych osobowych Skarżącego przetwarzał jego dane
osobowe – w celu dochodzenia roszczeń z tytułu prowadzonej działalności gospodar‐
czej – na podstawie art. 23 ust. 1 pkt 5 w związku z ust. 4 pkt 2 ustawy z dnia 29
sierpnia 1997 r. o ochronie danych osobowych (Dz. U. z 2016 r. poz. 922 ze zm.).
4. W oparciu o umowę o zarządzanie sekurytyzowanymi wierzytelnościami z (…) sierp‐
nia 2013 r. oraz umowę o przetwarzanie danych osobowych z (…) sierpnia 2013 r.
Fundusz powierzył Spółce przetwarzanie danych osobowych Skarżącego w celu do‐
chodzenia zapłaty wierzytelności nabytej od T. S.A. na mocy umowy przelewu
wierzytelności z (…) września 2008 r.
5. Zgodnie z wpisem w Rejestrze Przedsiębiorców KRS dokonanym przez Sąd Rejonowy
(…), (…) Wydział Gospodarczy KRS, w dniu (…) lipca 2018 r. Spółka zmieniła swoją
firmę z „I. Sp. z o.o.” na „In. Sp. z o.o.”.
6. Zgodnie z wpisem w Rejestrze Przedsiębiorców KRS dokonanym przez Sąd Rejonowy
(…), (…) Wydział Gospodarczy KRS, w dniu (…) marca 2020 r. Towarzystwo zmieniło
swoją firmę z „I. Towarzystwo Funduszy Inwestycyjnych S.A.” na „In. Towarzystwo
Funduszy Inwestycyjnych S.A.”.
7.

https://uodo.neurodoc.pl/document/urn:ndoc:gov:pl:uodo:2019:zke_440_18/content

2025-09-03 13:47

Decyzja ZKE.440.18.2019

Strona 3 z 5

Zgodnie z wyjaśnieniami pełnomocnika Funduszu złożonymi w ramach niniejszego
postępowania pismem z (…) października 2019 r. dane osobowe Skarżącego wraz z
całą dokumentacją sprawy zostały trwale usunięte z baz danych Spółki i Funduszu.
Po rozpatrzeniu całości zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Z dniem 25 maja 2018 r. w krajach członkowskich Unii Europejskiej zaczęły być stosowa‐
ne w przedmiocie ochrony danych osobowych przepisy Rozporządzenia Parlamentu Eu‐
ropejskiego i Rady UE 2016/679 z dnia 27 kwietnia 2016 r. w sprawie ochrony osób fi‐
zycznych w związku z przetwarzaniem danych osobowych i w sprawie swobodnego prze‐
pływu takich danych oraz uchylenia dyrektywy 95/46/WE (ogólne rozporządzenie o
ochronie danych) (Dz. Urz. UE L 119 z dnia 04.05.2016, str. 1, ze zmianą ogłoszoną w
Dz. Urz. UE L 127 z dnia 23.05.2018, str. 2), zwane dalej „Rozporządzeniem 2016/679”.
Również z dniem 25 maja 2018 r. weszła w życie na terytorium Rzeczpospolitej Polskiej
ustawa z dnia 10 maja 2018 r. o ochronie danych osobowych (Dz. U. z 2019 r., poz.
1781), zwana dalej „u.o.d.o. 2018”, wdrażająca na terytorium Rzeczpospolitej Polskiej
Rozporządzenie 2016/679 i uzupełniająca regulacje w tym akcie prawnym przewidziane.
Stosownie do art. 57 ust. 1 Rozporządzenia 2016/679, bez uszczerbku dla innych zadań
określonych na mocy tego rozporządzenia, każdy organ nadzorczy na swoim terytorium
monitoruje i egzekwuje stosowanie tego rozporządzenia (lit. a) oraz rozpatruje skargi
wniesione przez osobę, której dane dotyczą, lub przez umocowany przez nią – zgodnie z
art. 80 Rozporządzeniem 2016/679 – podmiot, organizację lub zrzeszenie, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (lit. f).
Natomiast w myśl art. 160 ust. 1 i 2 u.o.d.o. 2018, postępowania prowadzone przez Ge‐
neralnego Inspektora Ochrony Danych Osobowych, wszczęte i niezakończone przed
dniem wejścia w życie tej ustawy, prowadzone są przez Prezesa Urzędu Ochrony Danych
Osobowych na podstawie ustawy z dnia 29 sierpnia 1997 r. o ochronie danych
osobowych (Dz. U. z 2016 r., poz. 922 ze zm.), zwanej dalej „u.o.d.o. 1997”, zgodnie z
zasadami określonymi w ustawie z dnia 14 czerwca 1960 r. Kodeks postępowania
administracyjnego (Dz. U. z 2020 r., poz. 256 ze zm.), zwanej dalej „k.p.a.”. Jednocze‐
śnie, zgodnie z art. 160 ust. 3 u.o.d.o. 2018, czynności dokonane w postępowaniach wsz‐
czętych i niezakończonych przed dniem wejścia w życie jej przepisów pozostają skutecz‐
ne.
Uwzględniając powyższe regulacje prawne stwierdzić zatem należy, iż niniejsze postępo‐
wanie, wszczęte i niezakończone przed dniem 25 maja 2018 r., prowadzone jest – w za‐
kresie obejmującym przepisy regulujące procedurę postępowania – w oparciu o przepisy
u.o.d.o. 1997 oraz k.p.a. Natomiast materialnoprawna ocena legalności i zgodności z
prawem procesu przetwarzania danych osobowych powinna być dokonana w oparciu o
przepisy Rozporządzenia 2016/679. Powyższe stwierdzenie zgodne jest z ugruntowanym
stanowiskiem doktryny, zgodnie z którym „organ administracji publicznej ocenia stan
faktyczny sprawy według chwili wydania decyzji administracyjnej. Reguła ta odnosi się

https://uodo.neurodoc.pl/document/urn:ndoc:gov:pl:uodo:2019:zke_440_18/content

2025-09-03 13:47

Decyzja ZKE.440.18.2019

Strona 4 z 5

także do oceny stanu prawnego sprawy, co oznacza, że organ administracji publicznej
wydaje decyzję administracyjną na podstawie przepisów prawa obowiązujących w chwili
jej wydania” (Komentarz do ustawy z dnia 14 czerwca 1960 r. Kodeks postępowania
administracyjnego (Dz. U. 2000.98.1071) M. Jaśkowska, A. Wróbel, Lex., el/2012). Jak
stwierdził zaś Naczelny Sąd Administracyjny w wyroku z dnia 7 maja 2008 r. (sygn. akt I
OSK 761/07) „badając (…) legalność przetwarzania danych osobowych, GIODO ma obo‐
wiązek ustalenia, czy na datę wydawania rozstrzygnięcia w sprawie dane konkretnego
podmiotu są przetwarzane oraz czy czynione to jest w sposób zgodny z prawem”.
Ustalenie, że dane osobowe osoby szukającej ochrony swoich praw w postępowaniu
przed organem ochrony danych osobowych nie są w chwili wydawania decyzji przetwa‐
rzane przez administratora, obliguje organ do zastosowania art. 105 § 1 k.p.a., który sta‐
nowi: „Gdy postępowanie z jakiejkolwiek przyczyny stało się bezprzedmiotowe w całości
albo w części, organ administracji publicznej wydaje decyzję o umorzeniu postępowania
odpowiednio w całości albo w części.” Jednocześnie w doktrynie i orzecznictwie sądów
administracyjnych wskazuje się, że „bezprzedmiotowość postępowania administracyjne‐
go, o której stanowi art. 105 § 1 kpa, oznacza, że brak jest któregoś z elementów mate‐
rialnego stosunku prawnego, a wobec tego nie można wydać decyzji załatwiającej spra‐
wę przez rozstrzygnięcie jej co do istoty. Przesłanka umorzenia postępowania może ist‐
nieć jeszcze przed wszczęciem postępowania, co zostanie ujawnione dopiero w toczą‐
cym się postępowaniu, a może ona powstać także w czasie trwania postępowania, a
więc w sprawie już zawisłej przed organem administracyjnym” (B. Adamiak, J. Borkowski,
„Kodeks postępowania administracyjnego. Komentarz”, 14. wydanie, Wydawnictwo C.H.
Beck, Warszawa 2016, s. 491). Takie samo stanowisko zajął Wojewódzki Sąd Administra‐
cyjny w Krakowie, który w wyroku z dnia 27 lutego 2008 r. (sygn. akt III SA/Kr 762/2007)
stwierdził, że „postępowanie staje się bezprzedmiotowe, gdy brak któregoś z elementów
stosunku materialnoprawnego, co powoduje, że nie można załatwić sprawy przez
rozstrzygnięcie co do istoty”. Natomiast wprost na gruncie przepisów o ochronie danych
osobowych Naczelny Sąd Administracyjny w wyroku z dnia 19 listopada 2001 r. (sygn.
akt II SA 2702/00) stwierdził: „(…) skoro w toku prowadzonego (…) postępowania admi‐
nistracyjnego zniesiony został stan naruszenia prawa, którego miało dotyczyć rozstrzy‐
gnięcie, to postępowanie stało się bezprzedmiotowe. W świetle przepisu art. 18 ust. 1
ustawy, wszczęte przez GIODO z urzędu lub na wniosek osoby zainteresowanej postępo‐
wanie dotyczące naruszenia przepisów o ochronie danych osobowych może zakończyć
się tylko wydaniem decyzji administracyjnej nakazującej administratorowi danych przy‐
wrócenie stanu zgodnego z prawem, a w szczególności: usunięcie uchybień, uzupełnie‐
nie, uaktualnienie, sprostowanie, udostępnienie lub nieudostępnianie danych osobo‐
wych, zastosowanie dodatkowych środków zabezpieczających zgromadzone dane,
wstrzymanie przekazywanie danych osobowych do państwa trzeciego, zabezpieczenie
danych lub przekazanie ich innym podmiotom, usunięcie danych osobowych. W stanie
faktycznym rozpatrywanej sprawy żadna taka decyzja wydana być nie mogła, gdyż stan
naruszenia został wcześniej przywrócony do stanu zgodnego z prawem (…)”.

https://uodo.neurodoc.pl/document/urn:ndoc:gov:pl:uodo:2019:zke_440_18/content

2025-09-03 13:47

Decyzja ZKE.440.18.2019

Strona 5 z 5

Odnosząc powyższe do ustalonego w niniejszej sprawie stanu faktycznego stwierdzić na‐
leży, że w toku prowadzonego postępowania wyjaśniającego Prezes Urzędu Ochrony Da‐
nych Osobowych ustalił, iż aktualnie dane osobowe Skarżącego nie są przetwarzane ani
przez Fundusz jako administratora, ani przez Spółkę jako podmiot przetwarzający. Zosta‐
ły one usunięte z baz danych Funduszu i Spółki (wraz z całą dokumentacją sprawy wie‐
rzytelności wobec Skarżącego) nie później niż 23 października 2019 r., to jest przed
dniem złożenia przez pełnomocnika Funduszu – w ramach niniejszego postępowania –
oświadczenia o dokonaniu tej czynności. Fakt przetwarzania przez Fundusz i Spółkę da‐
nych osobowych Skarżącego jest więc tym – wskazywanym w przytoczonym wyżej sta‐
nowisku doktryny i sądów administracyjnych – elementem stosunku prawnego łączącego
Skarżącego z obydwoma podmiotami, którego brak uniemożliwia rozstrzygnięcie sprawy
co do jej istoty i czyni dalsze postepowanie bezprzedmiotowym. Bezprzedmiotowym by‐
łoby bowiem badanie legalności przetwarzania danych osobowych Skarżącego, w kon‐
tekście ewentualnego zaistnienia przesłanek dla sformułowania nakazu ich usunięcia, w
sytuacji gdy dane te nie są aktualnie przetwarzane.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji decyzji.

https://uodo.neurodoc.pl/document/urn:ndoc:gov:pl:uodo:2019:zke_440_18/content

2025-09-03 13:47

