Warszawa, 26 listopada 2021
PRAWOMOCNA

Decyzja
DKE.523.32.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2020 r. poz. 256 ze zm.) oraz na podstawie art. 160 ust. 1 i 2
ustawy o ochronie danych osobowych z dnia 10 maja 2018 r. (Dz. U. z 2019 r. poz. 1781)
oraz art. 12 pkt 2, art. 22, art. 23 ust. l pkt 2 ustawy z dnia 29 sierpnia 1997 r. o ochronie
danych osobowych (Dz. U. z 2016 r. poz. 922 ze zm.), w związku z art. 6 ust. 1 lit. a) oraz
lit. f) rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych osobo‐
wych i w sprawie swobodnego przepływu takich danych oraz uchylenia dyrektywy 95/46/
WE (Dz. Urz. UE L 119 z 04.05.2016, str. 1 oraz Dz. Urz. UE L 127 z 23.05.2018, str. 2),
po przeprowadzeniu postępowania administracyjnego w sprawie skargi Pana P. Z., na
przetwarzanie jego danych osobowych w celu marketingowym przez A. S.A. oraz ich
udostępnienie H. Sp. z o.o., Prezes Urzędu Ochrony Danych Osobowych
odmawia uwzględnienia wniosku

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

Decyzja DKE.523.32.2021

Strona 2 z 6

Uzasadnienie

Stan faktyczny
Do Biura Generalnego Inspektora Ochrony Danych Osobowych (obecnie: Urzędu
Ochrony Danych Osobowych) wpłynęła skarga Pana P. Z., zwanego dalej „Skarżącym”,
na bezprawne wykorzystanie jego danych osobowych przez A. Bank S.A. (zwany dalej
„Bankiem”) poprzez ich udostępnienie podmiotowi działającemu na zlecenie Banku do
celów marketingu produktów Bankowych.
Skarżący w treści swojej skargi wskazał, że nie wyrażał Bankowi zgody na przetwarzanie
swoich danych osobowych w celach marketingowych. W dniu (…) września 2014 r. Skar‐
żący zawarł z Bankiem umowę o pożyczkę nr (…) i w tej umowie odnotowane zostało, że
nie wyraża on zgody na przetwarzanie swoich danych osobowych w celach marketingo‐
wych. Jednakże od (…) października 2014 r. Skarżący zaczął otrzymywać telefony z nu‐
meru (…) z ofertami handlowymi. Osoby dzwoniące informowały Skarżącego, że dzwonią
na zlecenie A. Banku S.A. w celach handlowych i marketingowych. Skarżący jednak nie
wiedział, komu Bank udostępnił jego dane osobowe.
W związku z powyższym, Skarżący w treści skargi wniósł o nakazanie Bankowi przywró‐
cenie stanu zgodnego z prawem, poprzez zaprzestanie przetwarzania jego danych oso‐
bowych zarówno przez Bank, jak i podmiot, który w imieniu Banku przetwarza jego dane
osobowe w celach marketingowych.
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych ustalił następujący stan faktyczny:
1. Bank pozyskał dane osobowe Skarżącego w związku z zawarciem z nim umowy o
pożyczkę z (…) września 2014 r. nr (…). Umowa ta zawierała zapis o następującej
treści: „Nie wyrażam zgody na przetwarzanie danych w celach marketingowych
przez A. Bank S.A.”; „Nie wyrażam zgody na otrzymywanie za pośrednictwem środ‐
ków komunikacji elektronicznej informacji handlowych w rozumieniu ustawy z dnia
18.07.2002 r. o świadczeniu usług drogą elektroniczną o produktach i usługach ofe‐
rowanych przez A. Bank S.A. w trakcie trwania Umowy, a także w przypadku nie za‐
warcia Umowy albo po jej rozwiązaniu, wygaśnięciu lub odstąpieniu od niej”.
2. Dane osobowe Skarżącego są przetwarzane przez Bank w zakresie wskazanym w
ww. umowie, to jest: imię, nazwisko, adres zamieszkania, adres zameldowania, PE‐
SEL, nr dokumentu tożsamości, stan cywilny, płeć, adres e-mail, numer telefonu.
3.

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

Decyzja DKE.523.32.2021

4.

5.

6.

7.

Strona 3 z 6

Bank na podstawie art. 31 ust. 1 ustawy dnia 29 sierpnia 1997 r. o ochronie danych
osobowych (Dz. U. z 2016 r. poz. 922 ze zm.), zwanej dalej „ustawą o ochronie da‐
nych osobowych z 1997 r.” powierzył firmie H. Sp. z o.o. (dalej, jako Spółka) prze‐
twarzanie danych osobowych swoich klientów.
Wyjaśnienia Banku wykazały, że w wyniku usterki technicznej podczas zaczytywania
danych do systemu Banku, w kartotece Skarżącego została zaznaczona zgoda na
przetwarzanie jego danych w celach marketingowych, pomimo, że Skarżący takiej
zgody nie wyraził. Usterka ta została wyeliminowana niezwłocznie po jej
zauważeniu, tj. (…) października 2014 r.
Jednakże w związku z błędnie zaznaczoną zgodą na przetwarzanie danych do celów
marketingowych, dane osobowe Skarżącego przed odznaczeniem braku zgody w
kartotece, zostały przekazane (…) października 2014 r. współpracującej z Bankiem,
na podstawie art. 31 ust. 1 ustawy o ochronie danych osobowych z 1997 r. firmie H.
Sp. z o.o. Ponadto, Bank wyjaśnił, że o tym fakcie Skarżący został poinformowany w
piśmie z (…) listopada 2014 r. znak: (…) z (…) listopada 2014 r. (pismo w aktach
sprawy).
W systemie informatycznym Banku (…) października 2014 r. odnotowany został
sprzeciw wobec przetwarzania danych osobowych Skarżącego w celu marketingo‐
wym i od tego dnia nie były kierowane do Skarżącego oferty marketingowe zarówno
przez Bank, jak i przez podmiot, któremu Bank na podstawie umowy powierzył prze‐
twarzanie danych osobowych klientów w celu marketingowym, tj. H. Sp. z o.o.
Bank – zgodnie z jego wyjaśnieniami złożonymi w niniejszym postępowaniu zapew‐
nia, że obecnie dane osobowe skarżącego nie są przetwarzane ani przez Bank ani
przez H. Sp. z.o.o. w celach marketingowych.

Uzasadnienie prawne
Po przeanalizowaniu zgromadzonego w sprawie materiału dowodowego, Prezes Urzędu
Ochrony Danych Osobowych stwierdza, co następuje.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwanej dalej także: „ustawą o
ochronie danych osobowych z 2018 r.”.
W myśl art. 160 ust. 1-3 ustawy o ochronie danych osobowych z 2018 r., postępowania
prowadzone przez Generalnego Inspektora Ochrony Danych Osobowych, wszczęte i nie‐
zakończone przed dniem wejścia w życie niniejszej ustawy, prowadzone są przez Prezesa
Urzędu Ochrony Danych Osobowych na podstawie ustawy o ochronie danych osobowych
z 1997 r., zgodnie z zasadami określonymi w ustawie z dnia 14 czerwca 1960 r. Kodeks
postępowania administracyjnego (Dz. U. z 2020 r. poz. 256 ze zm.). Jednocześnie, czyn‐

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

Decyzja DKE.523.32.2021

Strona 4 z 6

ności dokonane w postępowaniach, wszczętych i niezakończonych przed dniem wejścia
w życie przepisów ustawy o ochronie danych osobowych z 2018 r., pozostają skuteczne.
Od dnia 25 maja 2018 r. zastosowanie ma również rozporządzenie 2016/679.
Stosownie do art. 57 ust. 1 rozporządzenia 2016/679, bez uszczerbku dla innych zadań
określonych na mocy niniejszego rozporządzenia każdy organ nadzorczy na swoim tery‐
torium monitoruje i egzekwuje stosowanie niniejszego rozporządzenia (lit. a) oraz rozpa‐
truje skargi wniesione przez osobę, której dane dotyczą, lub przez podmiot, organizację
lub zrzeszenie zgodnie z art. 80, w odpowiednim zakresie prowadzi postępowania w
przedmiocie tych skarg i w rozsądnym terminie informuje skarżącego o postępach i wy‐
nikach tych postępowań, w szczególności, jeżeli niezbędne jest dalsze prowadzenie
postępowań lub koordynacja działań z innym organem nadzorczym (lit. f).
W tym miejscu wskazać należy, że Prezes Urzędu Ochrony Danych Osobowych wydając
decyzję administracyjną zobowiązany jest do rozstrzygania w oparciu o stan faktyczny
istniejący w chwili wydania tej decyzji. Jak podnosi doktryna „organ administracji pu‐
blicznej ocenia stan faktyczny sprawy według chwili wydania decyzji administracyjnej.
Reguła ta odnosi się także do oceny stanu prawnego sprawy, co oznacza, że organ admi‐
nistracji publicznej wydaje decyzję administracyjną na podstawie przepisów prawa obo‐
wiązujących w chwili jej wydania (…). Rozstrzyganie w postępowaniu administracyjnym
polega na zastosowaniu obowiązującego prawa do ustalonego stanu faktycznego sprawy
administracyjnej. W ten sposób organ administracji publicznej realizuje cel postępowania
administracyjnego, jakim jest urzeczywistnienie obowiązującej normy prawnej w zakre‐
sie stosunków administracyjno-prawnych, gdy stosunki te tego wymagają” (Komentarz
do ustawy z dnia 14 czerwca 1960 r. Kodeks postępowania administracyjnego, M. Jaś‐
kowska, A. Wróbel, Lex., el/2012). Również Naczelny Sąd Administracyjny – w wyroku z
dnia 7 maja 2008 r. w sprawie o sygn. akt I OSK 761/07 stwierdził, iż cyt.: „badając, bo‐
wiem legalność przetwarzania danych osobowych, GIODO ma obowiązek ustalenia, czy
na datę wydawania rozstrzygnięcia w sprawie dane konkretnego podmiotu są przetwa‐
rzane oraz czy czynione to jest w sposób zgodny z prawem”.
Zatem, decydujące znaczenie dla rozstrzygnięcia, jakie musi być wydane w przedmioto‐
wej sprawie, ma okoliczność, że przetwarzanie danych osobowych Skarżącego rozpoczę‐
ło się w okresie obowiązywania ustawy o ochronie danych osobowych z 1997 r. i obecnie
jest kontynuowane. Stwierdzić zatem należy, że właściwe w przedmiotowej sprawie jest
zastosowanie przepisów obowiązujących w czasie wydawania rozstrzygnięcia sprawy tj.
rozporządzenia 2016/679, ponieważ Prezes Urzędu musi ocenić czy kwestionowany pro‐
ces przetwarzania danych osobowych na dzień wydania decyzji administracyjnej jest
zgodny z prawem.
Rozporządzenie 2016/679 stanowi przepisy o ochronie osób fizycznych w związku z prze‐
twarzaniem danych osobowych oraz przepisy o swobodnym przepływie danych osobo‐
wych oraz chroni podstawowe prawa i wolności osób fizycznych, w szczególności ich pra‐
wo do ochrony danych osobowych (art. 1 ust 1 i 2 rozporządzenia 2016/679). Odpowied‐
nio regulował tę kwestię art. 2 ust. 1 ustawy o ochronie danych osobowych z 1997 r. W

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

Decyzja DKE.523.32.2021

Strona 5 z 6

świetle przepisów powołanego aktu prawnego, przetwarzanie danych osobowych jest
uprawnione, gdy spełniona zostanie którakolwiek z przesłanek wymienionych w art. 6
ust. 1 rozporządzenia 2016/679 (uprzednio art. 23 ust. 1 ustawy o ochronie danych oso‐
bowych z 1997 r.). Przesłanki te odnoszą się do wszelkich form przetwarzania danych
wymienionych w art. 4 pkt 2 rozporządzenia 2016/679 (uprzednio art. 7 pkt 2 ustawy o
ochronie danych osobowych z 1997 r.). Ponadto, przesłanki te są względem siebie rów‐
noprawne, co oznacza, że dla legalności procesu przetwarzania danych wystarczające
jest spełnienie jednej z nich.
Zgodnie z brzmieniem przepisu art. 23 ust. 1 ustawy o ochronie danych osobowych z
1997 r., obowiązującej w okresie, którego dotyczyła skarga Skarżącego, przetwarzanie
danych osobowych było dopuszczalne, gdy: osoba, której dane dotyczą, wyrazi na to
zgodę, chyba że chodzi o usunięcie dotyczących jej danych (pkt 1), jest to niezbędne dla
zrealizowania uprawnienia lub spełnienia obowiązku wynikającego z przepisu prawa (pkt
2), jest to konieczne do realizacji umowy, gdy osoba, której dane dotyczą, jest jej stroną
lub gdy jest to niezbędne do podjęcia działań przed zawarciem umowy na żądanie oso‐
by, której dane dotyczą (pkt 3), jest niezbędne do wykonania określonych prawem zadań
realizowanych dla dobra publicznego (pkt 4), jest to niezbędne dla wypełnienia prawnie
usprawiedliwionych celów realizowanych przez administratorów danych albo odbiorców
danych, a przetwarzanie nie narusza praw i wolności osoby, której dane dotyczą (pkt 5).
Art. 32 ust. 1 pkt 8 ustawy o ochronie danych osobowych z 1997 r. przyznawał osobie,
której dane dotyczą, uprawnienie do wniesienia sprzeciwu wobec przetwarzania jej da‐
nych osobowych w przypadkach wymienionych w art. 23 ust. 1 pkt 4 i 5. Oznacza to, że
osoba, której dane dotyczą, mogła wnieść do administratora danych sprzeciw wobec
przetwarzania jej danych osobowych w celu marketingowym. Jednocześnie z dyspozycji
art. 32 ust. 3 ustawy o ochronie danych osobowych z 1997 r. wynikało, że po odnotowa‐
niu takiego sprzeciwu dalsze przetwarzanie kwestionowanych danych było niedopusz‐
czalne.
W ustalonym stanie faktycznym, bezsprzecznym jest, że Bank już w dniu zawarcia ze
Skarżącym umowy o pożyczkę, tj. (…) września 2014 r. nie miał podstaw kierowania do
Skarżącego ofert marketingowych. Do zaistniałej sytuacji doszło w wyniku błędnie zazna‐
czonej w systemie (kartotece) zgody na przetwarzanie danych osobowych w celach mar‐
ketingowych. Jak wyżej wykazano już (…) października 2014 r. w systemie Banku odnoto‐
wany został sprzeciw wobec przetwarzania danych osobowych Skarżącego w celach
marketingowych i od tego dnia dane osobowe Skarżącego nie były już przetwarzane w
tym celu zarówno przez Bank, jak i podmiot przetwarzający, któremu Bank na podstawie
art. 31 ustawy o ochronie danych osobowych z 1997 r. powierzył przetwarzanie danych
osobowych, to jest przez H. Sp. z o.o.
Stwierdzając w niniejszej sprawie naruszenie przez Bank przepisów o ochronie danych
osobowych, Prezes UODO zobligowany jest jednak, zważywszy na jej okoliczności, odmó‐
wić uwzględnienia wniosku Skarżącemu. Zdarzenie stanowiące podstawę skargi uznać
należy bowiem za incydentalne i mające miejsce w 2014 r., nie było powtarzane w póź‐

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

Decyzja DKE.523.32.2021

Strona 6 z 6

niejszym okresie, i – co najistotniejsze - nie jest kontynuowane w dacie wydania niniej‐
szej decyzji. Wobec tego, że – jak zostało to wskazane na wstępie uzasadnienia niniejszej
decyzji – Prezes UODO orzeka w niniejszej sprawie na podstawie ustawy o ochronie da‐
nych osobowych z 1997 r. (mając do dyspozycji jedynie środki wskazane w art. 18 ust 1
tej ustawy), organ ochrony danych osobowych nie ma podstaw do rozstrzygnięcia zgod‐
nego z żądaniami Skarżącej. Jak wskazał Naczelny Sąd Administracyjny w wyroku z dnia
17 lipca 2015 r., I OSK 2464/13 (LEX nr 2091094): „Zgodnie z tym przepisem [art. 18
ust. 1 ustawy o ochronie danych osobowych z 1997 r.], w sytuacji, gdy dochodzi do naru‐
szenia przepisów ustawy o ochronie danych osobowych Generalny Inspektor, w razie
stwierdzenia tego naruszenia, w drodze decyzji administracyjnej, nakazuje przywrócenie
stanu zgodnego z prawem, poprzez wydanie określonych nakazów wymienionych w tym
przepisie. W literaturze przedmiotu podkreśla się, że decyzja Generalnego Inspektora
wydawana na podstawie powyższego przepisu ma służyć przywróceniu stanu zgodnego
z prawem. (…) Przesłanką wydania nakazu jest stwierdzenie naruszenia przepisów o
ochronie danych osobowych, tj. z zebranego w postępowaniu materiału dowodowego
musi wynikać, że swoim działaniem lub zaniechaniem administrator naruszył przepisy
prawa. Co ważne, stwierdzony przez organ stan naruszenia przepisów o ochronie danych
osobowych powinien istnieć w dacie wydania decyzji”.
W związku z poczynionymi ustaleniami wskazać należy, że dalsze prowadzenie przez
Prezesa Ochrony Danych Osobowych postępowania administracyjnego, zainicjowanego
skargą na nieprawidłowości w przetwarzaniu danych osobowych Skarżącego przez Bank,
ukierunkowanego na wydanie decyzji administracyjnej na podstawie art. 18 ust. 1
ustawy 1997 jest niezasadne.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_32/content

2025-09-03 13:42

