Warszawa, 31 grudnia 2021
PRAWOMOCNA

Decyzja
DKE.561.1.2021

Na podstawie art. 104 § l ustawy z dnia 14 czerwca 1960 r. Kodeks postępowania
administracyjnego (Dz. U. z 2020 r. poz. 256 ze zm.) w związku z art. 7, art. 60, art. 101,
101a ust. 2, art. 103 ustawy z dnia 10 maja 2018 r. o ochronie danych osobowych (Dz.
U. z 2019 r poz. 1781), 58 ust. 2 lit. i, art. 83 ust. 1-2, art. 83 ust. 5 lit. e w związku z art.
58 ust. 1 lit. a) i lit. e) Rozporządzenia Parlamentu Europejskiego i Rady UE 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenia o ochronie danych) (Dz. Urz. UE L 119 z
04.05.2016, str. 1, ze zm.),
po przeprowadzeniu wszczętego z urzędu postępowania administracyjnego w sprawie
nałożenia na S. Spółka z o.o. z siedzibą w Warszawie administracyjnej kary pieniężnej,
Prezes Urzędu Ochrony Danych Osobowych,
stwierdzając naruszenie przez S. Spółka z.o.o. z siedzibą w W. przy ul. (…), przepisu art.
58 ust. 1 lit. e Rozporządzenia 2016/679, polegające na niezapewnieniu dostępu do da‐
nych osobowych i innych informacji niezbędnych Prezesowi Urzędu Ochrony Danych
Osobowych do realizacji zadań
nakłada na S. Spółka z o.o. z siedzibą w W. przy ul. (…) administracyjną karę pieniężną w
kwocie 18 192 zł (słownie: osiemnaście tysięcy sto dziewięćdziesiąt dwa złote).

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 2 z 8

Uzasadnienie
Do Urzędu Ochrony Danych Osobowych wpłynęła skarga Pani H. B. zam. w W. przy ul.
(…), (dalej: Skarżąca), na nieprawidłowości w procesie przetwarzania jej danych osobo‐
wych przez S. Spółka z o.o. z siedzibą w W. przy ul. (…) (dalej: Spółka), polegające na
przetwarzaniu jej danych osobowych przekazanych w celu rekrutacji po jej zakończeniu.
Prezes Urzędu Ochrony Danych Osobowych, zwany dalej również: „Prezes UODO” w ra‐
mach wszczętego postępowania administracyjnego prowadzonego celem rozpatrzenia
wniesionej skargi (pod sygnaturą DS.523.4282.2020), zwrócił się pismem z 2 września
2020 roku do Spółki o ustosunkowanie się do treści skargi oraz złożenie wyjaśnień w ter‐
minie 7 dni od daty doręczenia pisma. Pismo to było dwukrotnie awizowane i ostatecznie
zwrócone nadawcy w dniu 1 października 2020 roku. W związku ze zwrotem ww. pisma w
dniu 26 października 2020 roku, Prezes UODO ponownie wezwał Spółkę do złożenia
wyjaśnień w sprawie sygn. DS.523.4282.2020. Pismo to było także dwukrotnie awizowa‐
ne i ostatecznie zwrócone nadawcy w dniu 18 listopada 2020 roku. Prezes UODO wyżej
wskazanymi pismami zwrócił się do Spółki o ustosunkowanie się do treści skargi oraz
udzielenia odpowiedzi na pytania:
1) czy, a jeśli tak, to na jakiej podstawie prawnej (proszę wskazać konkretny przepis
prawa), w jakim celu i w jakim zakresie Spółka przetwarza dane osobowe Skarżącej;
2) czy Skarżąca zwracała się do Spółki z żądaniem usunięcia jej danych osobowych, a
jeżeli tak, to w jakim zakresie oraz w jaki sposób Spółka ustosunkowała się do tego
żądania (proszę o przesłanie kopii ewentualnej korespondencji)
Pisma powyższe, pomimo skierowania na adres Spółki wskazany w Krajowym Rejestrze
Sądowym, dalej „KRS”, jako adres siedziby, nie zostały przez Spółkę odebrane. W związ‐
ku z ich niepodjęciem przez Spółkę przez okres 14 dni, oba pisma zostały zwrócone do
organu przez operatora pocztowego z adnotacją o ich niepodjęciu w terminie. Tym sa‐
mym na podstawie art. 44 § 4 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735, 1491), dalej: „Kpa”, doręczenie powyż‐
szych pism uważa się za dokonane z upływem ostatniego dnia okresu 14 dni od ich
pierwszego awizowania, tj. odpowiednio 22 września 2020 roku oraz 12 listopada 2020
roku. Do dnia wydania niniejszej decyzji Spółka nie udzieliła żądanych informacji.
W związku nieudzieleniem przez Spółkę żadnych informacji, Prezes Urzędu Ochrony Da‐
nych Osobowych wszczął wobec Spółki z urzędu - art. 83 ust. 5 lit. e) Rozporządzenia
2016/679 – niniejsze postępowanie w przedmiocie nałożenia na Spółkę administracyjnej
kary pieniężnej, w związku z naruszeniem ar.58 ust. 1 lit. a) i lit. e) Rozporządzenia
2016/679. O wszczęciu postępowania Spółka poinformowana została pismem z dnia 5
stycznia 2021 roku. Pismem tym Prezes UODO wezwał również Spółkę – celem ustalenia
podstawy wymiaru kary, w oparciu o art. 101a ust. 1 ustawy z dnia 10 maja 2018 r. o
ochronie danych osobowych (Dz. U. z 2019 r. poz. 1781), (dalej „u.o.d.o”) – do przedsta‐

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 3 z 8

wienia sprawozdania finansowego Spółki za rok 2020 lub – w przypadku jego braku –
oświadczenia o wysokości obrotu i wyniku finansowego osiągniętego przez Spółkę w
2020 roku. Spółka pouczona została w ww. piśmie, że niezapewnienie dostępu do infor‐
macji niezbędnych Prezesowi UODO do realizacji jego zadań, skutkuje naruszeniem art.
58 ust. 1 lit. a) i e) RODO i podlega administracyjnej karze pieniężnej w wysokości do 20
000 000 euro na podstawie art. 83 ust. 5 lit. e Rozporządzenia 2016/679. Pismo to było
dwukrotnie awizowane i zwrócone do nadawcy z adnotacją „zwrot nie podjęto w termi‐
nie” w dniu 27 stycznia 2021 roku. W związku z powyższym Prezes UODO – zgodnie z
art. 44 § 4 w zw. z art. 45 „k.p.a.” – uznał pismo za doręczone Spółce z dniem 22
stycznia 2021 r.
Wobec faktycznego nieodebrania przez Spółkę pisma o wszczęciu postępowania o nało‐
żenie kary i zebraniu materiału dowodowego, w dniu 19 maja 2021 roku prowadzący
sprawę Departament Kar i Egzekucji UODO skierował do Spółki wiadomość e-mail na ad‐
res poczty elektronicznej – (…).(…)@(…).(…) widniejący w KRS z prośbą o kontakt w
związku z prowadzonym postępowaniem o sygn. DKE.561.1.2021. Przesłanie Spółce po‐
wyższej wiadomości potwierdziła zwrotna informacja przekazana z programu Microsoft
Outlook na adres Urzędu Ochrony Danych Osobowych, zgodnie z którą „Dostarczenie do
podanych adresatów lub grup zostało zakończone, a serwer docelowy nie wysłał
żadnego powiadomienia o dostarczeniu”, wiadomość została umieszczona w folderze
„Wysłane”. Następnie w dniu 30 czerwca 2021 roku Prezes UODO skierował do Prezesa
Zarządu Spółki Pana A.N., na adres wskazany jako adres do korespondencji w jego
oświadczeniu zawartym w aktach rejestrowych Spółki KRS, za pismem przewodnim kopię
pisma informującego o wszczęciu postępowania w przedmiocie nałożenia administracyj‐
nej kary pieniężnej oraz wezwał do udzielenia odpowiedzi na pytania i ustosunkowania
się do treści skargi zawartych w pismach z dnia 2 września 2020 roku oraz 26 październi‐
ka 2020 roku. Dnia 2 sierpnia 2021 roku pismo zostało zwrócone do nadawcy z adnota‐
cją „zwrot nie podjęto w terminie”. W związku ze zwrotem ww. pisma i nieudzieleniem
przez Spółkę żądanych informacji, Prezes UODO w dniu 25 sierpnia 2021 roku przesłał za
pismem przewodnim kopię pisma informującego o wszczęciu postępowania w przedmio‐
cie nałożenia administracyjnej kary pieniężnej na adres do odbioru korespondencji wska‐
zany w oświadczeniu prokurenta Spółki złożonym w KRS – A. S. Pismo było dwukrotnie
awizowane i zwrócone do nadawcy z adnotacją „zwrot nie podjęto w terminie” w dniu 23
września 2021 roku.
Głównym przedmiotem działalności Spółki jest pozostała działalność usługowa w zakre‐
sie informacji, gdzie indziej nieklasyfikowana. Spółka prowadzi działalność gospodarczą
regulowaną zgodnie z ustawą z dnia 6 marca 2018 r. Prawo przedsiębiorców (Dz. U. z
2021 r. poz. 162) podlegającą wpisowi do KRAZ na podstawie rozdziału 6 „Agencje Za‐
trudnienia” ustawy z dnia 20 kwietnia 2004 roku o promocji zatrudnienia i instytucjach
rynku pracy (Dz. U. z 2021 r. poz. 1100 ze zm.), dalej: „ustawa o promocji zatrudnienia”.
Spółka została wpisana do KRAZ w dniu 2 marca 2020 roku.

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 4 z 8

Spółka nie odebrała żadnej korespondencji od Urzędu Ochrony Danych Osobowych, a w
konsekwencji nie złożyła wyjaśnień zarówno w trakcie postępowania o sygnaturze DS.
523.4282.2020, jak również po wszczęciu niniejszego postępowania (o sygn. DKE.
561.1.2021) w przedmiocie nałożenia na Spółkę administracyjnej kary pieniężnej. Spółka
nie przedstawiła danych pozwalających na ustalenie jej sytuacji finansowej. Do momen‐
tu wydania niniejszej decyzji nie udzieliła żadnych informacji niezbędnych do realizacji
zadań Prezesowi UODO.
Po zapoznaniu się z całością materiału dowodowego zebranego w sprawie Prezes Urzędu
Ochrony Danych Osobowych zważył, co następuje.
Zgodnie z art. 57 ust. 1 lit. a) Rozporządzenia 2016/679, Prezes UODO – jako organ nad‐
zorczy w rozumieniu art. 51 Rozporządzenia 2016/679 – na swoim terytorium monitoruje
i egzekwuje stosowanie tego rozporządzenia. W ramach swoich kompetencji Prezes
UODO rozpatruje m.in. skargi wniesione przez osoby, których dane dotyczą, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (art. 57 ust. 1 lit. f). Dla
umożliwienia realizacji tak określonych zadań Prezesowi UODO przysługuje szereg okre‐
ślonych w art. 58 ust. 1 Rozporządzenia 2016/679 uprawnień w zakresie prowadzonych
postępowań, w tym uprawnienie do nakazania administratorowi i podmiotowi przetwa‐
rzającemu dostarczenia wszelkich informacji potrzebnych do realizacji zadań (art. 58 ust.
1 lit. a) oraz uprawnienie do uzyskania od administratora i podmiotu przetwarzającego
dostępu do wszelkich danych osobowych i wszelkich informacji niezbędnych do realizacji
jego zadań (art. 58 ust. 1 lit. e). Naruszenie przepisów Rozporządzenia 2016/679, pole‐
gające na niezapewnieniu przez administratora lub podmiot przetwarzający dostępu do
danych i informacji, o których mowa powyżej, skutkującym naruszeniem uprawnień or‐
ganu określonych w art. 58 ust. 1 (w tym uprawnienia do uzyskania danych i informacji
niezbędnych do realizacji jego zadań), podlega zaś – zgodnie z art. 83 ust 5 lit e) in fine
Rozporządzenia 2016/679 – administracyjnej karze pieniężnej w wysokości do 20 000
000 EUR, a w przypadku przedsiębiorstwa – w wysokości do 4 % jego całkowitego rocz‐
nego światowego obrotu z poprzedniego roku obrotowego, przy czym zastosowanie ma
kwota wyższa.
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego, stwierdzić należy, że Spółka – jako strona
prowadzonego przez Prezesa UODO postępowania o sygnaturze DS.523.4282.2020, na‐
ruszyła obowiązek wynikający z art. 58 ust. 1 lit e Rozporządzenia 2016/679 polegający
na zapewnieniu dostępu do wszelkich danych osobowych i wszelkich informacji niezbęd‐
nych Prezesowi UODO do realizacji swoich zadań. W postępowaniu o sygnaturze DS.
523.4282.2020 Prezes UODO dwukrotnie wezwał Spółkę do udzielenia wyjaśnień nie‐
zbędnych do rozpatrzenia sprawy, w celu zweryfikowania zarzutów Skarżącej wobec
Spółki. Pisma wystosowane w sprawie przez Prezesa UODO w dniach 2 września 2020
roku oraz 26 października 2020 roku (prawidłowo doręczone) nie zostały odebrane przez
Spółkę. Wobec braku jakichkolwiek informacji ze strony Spółki na ww. pisma Prezes

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 5 z 8

UODO w dniu 10 czerwca 2021 roku wydał decyzję kończąca postępowanie o sygnaturze
DS.523.4282.2020 w oparciu o materiał dowodowy przedstawiony wyłącznie przez Skar‐
żącą. Brak wyjaśnień ze strony Spółki spowodował trudności w dokładnym zbadaniu sta‐
nu faktycznego sprawy. W tym miejscu wskazać należy, że odpowiedzialność za nie‐
udzielenie Prezesowi UODO żądanych przez niego informacji spoczywa na Spółce nieza‐
leżnie od tego czy odbiera kierowaną do niej korespondencję. Zgodnie z tezą wyrażoną
w wyroku WSA w Łodzi z dnia 20 maja 2021 roku, sygn. akt III SA/Łd 148/21 „Obowiązek
wyczerpującego zebrania przez organ materiału dowodowego nie oznacza nieograniczo‐
nego obowiązku poszukiwania przez ten organ materiałów dowodowych, mających wy‐
kazać okoliczności korzystne dla stron postępowania. Zasada ta nie zwalnia strony po‐
stępowania administracyjnego z obowiązku przedstawienia takich dowodów, z których
wywodzi korzystne dla siebie skutki”. W tym miejscu należy ponadto wskazać, że „Po‐
winnością każdej jednostki organizacyjnej jest bowiem zapewnienie takiej organizacji od‐
bioru pism, aby przebieg korespondencji odbywał się w sposób ciągły i niezakłócony oraz
wyłącznie przez osoby uprawnione. Zaniedbania w tym zakresie obciążają tę właśnie
jednostkę organizacyjną” (vide np. wyrok Wojewódzkiego Sądu Administracyjnego w Go‐
rzowie Wielkopolskim z dnia 18 października 2018 roku, sygn. akt II SAB/Go 90/18 – LEX
nr 2576144).
Podkreślenia wymaga fakt, że uchylanie się od udzielania informacji przez Spółkę stało
na przeszkodzie wnikliwemu rozpatrzeniu sprawy i wpłynęło na znaczne przedłużenie po‐
stępowania, co stoi w sprzeczności z podstawowymi zasadami rządzącymi postępowa‐
niem administracyjnym - określonymi w art. 12 ust. 1 k.p.a. zasadami wnikliwości i
szybkości postępowania.
Mając na uwadze powyższe ustalenia, Prezes UODO stwierdza, że w niniejszej sprawie
zaistniały przesłanki uzasadniające nałożenie na Spółkę - na mocy art. 83 ust. 5 lit. e
Rozporządzenia 2016/679 - administracyjnej kary pieniężnej w związku z niezapewnie‐
niem dostępu do wszelkich informacji i danych osobowych niezbędnych Prezesowi UODO
do realizacji jego zadań.
Stosownie do treści art. 83 ust. 2 Rozporządzenia 2016/679, administracyjne kary pie‐
niężne nakłada się zależnie od okoliczności każdego indywidualnego przypadku. Zwraca
się przy tym w każdym przypadku na szereg okoliczności wymienionych w punktach od
a) do k) wskazanego wyżej przepisu. Decydując o nałożeniu w niniejszej sprawie na Spół‐
kę administracyjnej kary pieniężnej oraz ustalając jej wysokość, Prezes UODO wziął spośród nich - pod uwagę następujące okoliczności wpływające obciążająco na ocenę na‐
ruszenia:
1. Charakter, waga i czas trwania naruszenia (art. 83 ust. 2 lit. a) Rozporządzenia
2016/679).
W niniejszym postępowaniu Spółka naruszyła obowiązek wynikający z art. 58
ust. 1 lit. e) Rozporządzenia 2016/679 polegający na zapewnieniu organowi
nadzorczemu możliwości uzyskania od administratora dostępu do danych oso‐
bowych oraz wszelkich informacji niezbędnych organowi nadzorczemu do reali‐

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

2.

3.

Strona 6 z 8

zacji jego zadań. Na ocenę wagi naruszenia (np. niską, średnią lub znaczną),
wskazują charakter naruszenia, jak również zakres, cel danego przetwarzania,
liczba poszkodowanych osób, których dane dotyczą, oraz rozmiar poniesionej
przez nie szkody. Zachowanie Spółki przejawiające się nieodbieraniem kore‐
spondencji kierowanej do niej przez Prezesa UODO, spowodowało nieuzasadnio‐
ne przedłużenie postępowania oraz wydanie rozstrzygnięcia wyłącznie na pod‐
stawie materiału dowodowego przesłanego przez Skarżącą. W ocenie Prezesa
UODO fakt ten świadczy o dużej powadze naruszenia. Ponadto wagę naruszenia
zwiększa okoliczność, że nie miało ono charakteru jednorazowego. Zakreślając
czas naruszenia należy je uznać za długotrwałe i ciągle – licząc od momentu
przesłania pierwszego wezwanie do złożenia wyjaśnień tj. od 2 września 2020
roku - do chwili obecnej nie zostało usunięte. Spółka na skutek nieodbierania
przesyłanej do niej korespondencji do momentu wydania niniejszej decyzji nie
udzieliła Prezesowi UODO żadnych informacji.
Umyślny lub nieumyślny charakter naruszenia (art. 83 ust. 2 lit. b) Rozporządzenia
2016/679.
Zachowanie Spółki przejawiające się w nieodbieraniu pism, Prezes UODO uznał
za nieumyślne. Jednak nieodbieranie pism przez Spółkę, kierowanych na adresy
wskazane w KRS oraz KRAZ, świadczy o rażącym niedbalstwie osób reprezentu‐
jących Spółkę, zwłaszcza, w świetle art. 18e ustawy o promocji zatrudnienia „wymogi formalne wniosku o wpis do rejestru agencji zatrudnienia”, który zobo‐
wiązuje do złożenia oświadczenia w KRAZ, że dane adresowe Spółki zawarte we
wniosku o wpis do rejestru są „kompletne i zgodne z prawdą”. Spółka, jako ad‐
ministrator danych, który jest podmiotem aktywnie funkcjonującym w obrocie
prawno-gospodarczym, ma obowiązek zapewnić ciągłość działania Spółki, w
tym niezakłócony obieg korespondencji. Stad też okoliczność ta winna być oce‐
niona negatywnie i uznana za obciążającą w kontekście ustalenia wysokości
orzeczonej kary.
Stopień współpracy z organem nadzorczym w celu usunięcia naruszenia oraz złago‐
dzenia jego ewentualnych negatywnych skutków (art. 83 ust. 2 lit. f) Rozporządzenia
2016/679.
Oceniając współpracę Spółki z Prezesem UODO w toku niniejszego postępowa‐
nia o sygn. DKE.561.1.2021 w przedmiocie nałożenia administracyjnej kary pie‐
niężnej należy wskazać, że Spółka nie podjęła w żadnym stopniu współpracy z
Prezesem UODO w celu usunięcia naruszenia oraz złagodzenia jego negatyw‐
nych skutków. Pomimo prawidłowego doręczenia pism, e-maili i prób nawiązania
kontaktu telefonicznego ze Spółka nie przedstawiła informacji żądanych przez
Prezesa UODO w postępowaniu o sygn. DKE.561.1.2021, co spowodowało prze‐
dłużanie postępowania i utrudniło wnikliwe rozpatrzenie sprawy.

Pozostałe przesłanki wymiaru administracyjnej kary pieniężnej wskazane w art. 83. ust.
2 Rozporządzenia 2016/679 nie miały wpływu (obciążającego lub łagodzącego) na doko‐
naną przez Prezesa UODO ocenę naruszenia (w tym: wszelkie stosowne wcześniejsze na‐

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 7 z 8

ruszenia ze strony administratora, sposób w jaki organ nadzorczy dowiedział się o naru‐
szeniu, przestrzeganie wcześniej zastosowanych w tej samej sprawie środków, stosowa‐
nie zatwierdzonych kodeksów postępowania lub zatwierdzonych mechanizmów certyfi‐
kacji, osiągnięte w związku z naruszeniem korzyści finansowe lub uniknięte straty) lub
też, ze względu na specyficzny charakter naruszenia (dotyczącego stosunku administra‐
tora z organem nadzorczym, a nie stosunku administratora z osobą, której dane doty‐
czą), nie mogły być wzięte pod uwagą w niniejszej sprawie (w tym: liczba poszkodowa‐
nych osób oraz rozmiar poniesionej przez nie szkody, działania podjęte przez administra‐
tora w celu zminimalizowania szkody poniesionej przez podmioty danych, stopień odpo‐
wiedzialności administratora z uwzględnieniem wdrożonych przez niego środków tech‐
nicznych i organizacyjnych, kategorie danych osobowych, których dotyczy naruszenie).
Stosownie do brzmienia art. 83 ust. 1 Rozporządzenia 2016/679 nałożona przez organ
nadzorczy administracyjna kara pieniężna powinna być w każdym indywidualnym przy‐
padku skuteczna, proporcjonalna i odstraszająca. W ocenie Prezesa UODO kara nałożona
na Spółkę w niniejszym postępowaniu spełnia te kryteria. Dolegliwość kary zdyscyplinuje
Spółkę do prawidłowej współpracy z Prezesem UODO w ewentualnych innych postępo‐
waniach prowadzonych w przyszłości z udziałem Spółki przed Prezesem UODO. Nałożona
niniejszą decyzją kara jest – w ocenie Prezesa UODO – proporcjonalna do dużej wagi i na‐
gannego charakteru stwierdzonego naruszenia, a jednocześnie nie wpłynie na płynność
finansową Spółki. Kara ta spełni ponadto funkcję odstraszającą poprzez jej oddźwięk, że
lekceważenie obowiązków wynikających z Rozporządzenia 2016/679 przez Spółkę, w
szczególności niezapewnienie dostępu do informacji niezbędnych do realizacji jego za‐
dań stanowi naruszenie o dużej wadze i jako takie podlegać będzie sankcjom finanso‐
wym. W tym miejscu wskazać należy, że nałożenie na Spółkę administracyjnej kary pie‐
niężnej - wobec dotychczasowego postępowania Spółki, jako strony postępowania sygn.
DKE.561.1.2021 jest jedynym środkiem znajdującym się w dyspozycji Prezesa UODO,
który umożliwi osiągnięcie celu, jakim jest uzyskanie dostępu do informacji niezbędnych
w prowadzonym postępowaniu.
Wobec nieprzedstawienia przez Spółkę żądanych przez Prezesa UODO danych finanso‐
wych za rok 2020, ustalając wysokość administracyjnej kary pieniężnej w niniejszej spra‐
wie, Prezes UODO wziął pod uwagę, w oparciu o art. 101a ust. 2 u.o.d.o., szacunkową
wielkość Spółki oraz specyfikę, zakres i skalę prowadzonej przez nią działalności. Stosow‐
nie do treści art. 103 u.o.d.o. równowartość wyrażonych w euro kwot, o których mowa w
art. 83 Rozporządzenia 2016/679, oblicza się w złotych według średniego kursu euro
ogłaszanego przez Narodowy Bank Polski w tabeli kursów na dzień 28 stycznia każdego
roku, a w przypadku gdy w danym roku Narodowy Bank Polski nie ogłasza średniego kur‐
su euro w dniu 28 stycznia - według średniego kursu euro ogłoszonego w najbliższej po
tej dacie tabeli kursów Narodowego Banku Polskiego. Mając powyższe na uwadze, Prezes
UODO, na podstawie Rozporządzenia 2016/679, w związku z art. 103 u.o.d.o., za naru‐
szenia opisane w sentencji niniejszej decyzji, nałożył na Spółkę - stosując średni kurs
euro z dnia 28 stycznia 2021 r. (1 EUR = 4,5479 PLN) - administracyjną karę pieniężną w
kwocie (co stanowi równowartość 4.000 EUR).

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

Decyzja DKE.561.1.2021

Strona 8 z 8

Mając powyższe na uwadze Prezes UODO orzekł jak w sentencji niniejszej decyzji.

https://uodo.neurodoc.pl/document/urn:ndoc:gov:pl:uodo:2021:dke_561_1/content

2025-09-03 13:42

