Warszawa, 2 września 2021
PRAWOMOCNA

Decyzja
DKE.561.21.2021

Na podstawie art. 104 § l ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r., poz. 735 ze zm.) w związku z art. 7 i art. 60 ustawy
z dnia 10 maja 2018 r. o ochronie danych osobowych (Dz. U. z 2019 r., poz. 1781) oraz
na podstawie art. 31, art. 58 ust. 1 lit. a) i lit. e) oraz art. 58 ust. 2 lit. b) rozporządzenia
Parlamentu Europejskiego i Rady UE 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 04.05.2016, str. 1, ze zmianami
ogłoszonymi w Dz. Urz. UE L 127 z 23.05.2018, str.2, oraz w Dz. Urz. UE L 74 z
04.03.2021, str. 35),
po przeprowadzeniu postępowania administracyjnego w przedmiocie nałożenia admini‐
stracyjnej kary pieniężnej na Szpital Wojewódzki w P. z siedzibą w P. przy ul. (…), Prezes
Urzędu Ochrony Danych Osobowych,
udziela upomnienia Szpitalowi Wojewódzkiemu w P. z siedzibą w P. przy ul. (…), za naru‐
szenie przepisów art. 31 oraz art. 58 ust. 1 lit. a) i lit. e) Rozporządzenia Parlamentu Eu‐
ropejskiego i Rady UE 2016/679 i Rady UE 2016/679 z dnia 27 kwietnia 2016 r. w spra‐
wie ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 04.05.2016, str. 1, ze zmianami
ogłoszonymi w Dz. Urz. UE L 127 z 23.05.2018, str. 2, oraz w Dz. Urz. UE L 74 z
04.03.2021, str. 35), polegające na braku współpracy z Prezesem Urzędu Ochrony Da‐
nych Osobowych w ramach wykonywania przez niego swoich zadań oraz niezapewnieniu
Prezesowi Urzędu Ochrony Danych Osobowych dostępu do danych osobowych i
informacji niezbędnych do realizacji jego zadań.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

Strona 2 z 7

Uzasadnienie
Do Urzędu Ochrony Danych Osobowych wpłynęła skarga Pana M. G., zamieszkałego w W.
przy ul. (…) (zwanego dalej „Skarżącym”), na nieprawidłowości w procesie przetwarza‐
nia jego danych osobowych przez Szpital Wojewódzki w P. z siedzibą w P. przy ul. (…)
(zwany dalej „Administratorem”), polegające na udostępnieniu osobie trzeciej danych
osobowych Skarżącego zawartych w skierowanym do Szpitala wniosku z dnia 2 lipca
2020 r. o dostęp do dokumentacji medycznej zmarłego ojca Skarżącego.
Prezes Urzędu Ochrony Danych Osobowych (dalej także: „Prezes UODO”) w ramach wsz‐
czętego postępowania administracyjnego, prowadzonego celem rozpatrzenia wniesionej
skargi (sygn. DS.523.5866.2020) zwrócił się do Administratora pismem z 18 listopada
2020 r. o ustosunkowanie się do treści skargi oraz o udzielenie odpowiedzi na
następujące, szczegółowe pytania dotyczące sprawy:
1) czy, a jeżeli tak to na jakiej podstawie prawnej, w jakim celu i zakresie Administrator
aktualnie przetwarza dane osobowe Skarżącego,
2) czy, a jeżeli tak, to kiedy, w jakim celu, na jakiej podstawie prawnej i w jakim zakre‐
sie Administrator udostępnił dane osobowe Skarżącego zawarte we wniosku z dnia 2
lipca 2020 r. osobie trzeciej.
W odpowiedzi na powyższe, pismem z 26 listopada 2021 r. przesłanym za pośrednic‐
twem elektronicznej Platformy Usług Administracji Publicznej (ePUAP), Administrator
udzielił wyczerpujących wyjaśnień w sprawie wskazując, że dane osobowe Skarżącego
były przetwarzane jednorazowo na potrzebę rozpatrzenia wniosku o udostępnienie doku‐
mentacji medycznej pacjenta (zmarłego ojca Skarżącego). Administrator udostępnił
dane osobowe Skarżącego w postaci imienia i nazwiska osobie upoważnionej do doku‐
mentacji medycznej ojca Skarżącego w dniu 15 lipca 2020 r. na podstawie art. 26 ust. 2
ustawy z dnia 6 listopada 2008 r. o prawach pacjenta i Rzeczniku Praw Pacjenta, celem
weryfikacji wniosku Skarżącego o udostępnienie dokumentacji medycznej osoby zmarłej.
Wskazane wyjaśnienia, nadesłane w formie skanu pisma, opatrzone zostały podpisem
Dyrektora Szpitala Wojewódzkiego w P., Pana P. N.
Mając na uwadze, że pismo Administratora z 26 listopada 2020 r. było skanem dokumen‐
tu, i nie zawierało oryginalnego podpisu osoby upoważnionej do jego reprezentowania,
Prezes UODO, uznając ww. korespondencję za niespełniającą wymogów określonych w
art. 63 k.p.a., pismem z 8 grudnia 2020 r. wezwał Administratora do usunięcia – w termi‐
nie 7 dni od daty doręczenia wezwania – braków formalnych pisma i ponowne
nadesłanie wyjaśnień w sprawie o sygn. DS.523.5866.2020 w jeden ze wskazanych
poniżej sposobów:
a) jeżeli pismo będzie miało formę papierową, poprzez opatrzenie go czytelnym, wła‐
snoręcznym podpisem osoby uprawnionej do reprezentowania Administratora lub,

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

b)

Strona 3 z 7

jeżeli pismo zostanie przesłane za pomocą środków komunikacji elektronicznej, po‐
przez opatrzenie go kwalifikowanym podpisem elektronicznym, podpisem zaufanym
albo podpisem osobistym, bądź też poprzez uwierzytelnienie go w sposób zapewnia‐
jący możliwość potwierdzenia pochodzenia i integralności weryfikowanych danych w
postaci elektronicznej.

Wzmiankowane wezwanie do usunięcia braków formalnych, przesłane za pośrednictwem
platformy ePUAP na adres indywidualnej skrzynki podawczej Administratora, tj. ePUAP:
(…), zostało prawidłowo doręczone Administratorowi 8 grudnia 2020 r. o godz. 14:00, co
potwierdza wygenerowane automatycznie przez system urzędowe poświadczenie
przedłożenia (UPP) korespondencji.
Pomimo prawidłowości doręczenia wezwania, Administrator nie udzielił na nie żadnej od‐
powiedzi, wobec czego Prezes UODO ponownie pismami z 17 lutego 2021 r. oraz 19
maja 2021 r. zwrócił się do niego o usunięcia braków formalnych wyjaśnień z 26 listopa‐
da 2020 r., zakreślając każdorazowo 7-dniowy termin na ustosunkowanie się do tak sfor‐
mułowanego żądania. Jednocześnie, Administratora pouczono o tym, że brak udzielenia
odpowiedzi na przedmiotowe wezwania skutkować może nałożeniem administracyjnej
kary pieniężnej na podstawie przepisów Rozporządzenia 2016/679. Oba ww. pisma, dorę‐
czone Administratorowi za pośrednictwem platformy ePUAP w dniach: 17 lutego 2021 r.
o godz. 13:21 oraz 19 maja 2021 r. o godz. 14:54, pozostały bez reakcji ze strony Admi‐
nistratora.
W związku z nieudzieleniem przez Administratora wyjaśnień niezbędnych do
rozstrzygnięcia sprawy o sygnaturze DS.523.5866.2020, Prezes Urzędu Ochrony Danych
Osobowych wszczął wobec niego z urzędu – w oparciu o art. 83 ust. 5 lit. e) Rozporzą‐
dzenia 2016/679 – niniejsze postępowanie administracyjne w przedmiocie nałożenia ad‐
ministracyjnej kary pieniężnej, w związku z naruszeniem art. 31 oraz art. 58 ust. 1 lit. a) i
e) Rozporządzenia 2016/679. O wszczęciu postępowania Administrator poinformowany
został pismem z 18 sierpnia 2021 r., doręczonym mu prawidłowo za pośrednictwem
platformy ePUAP.
W reakcji na informację o wszczęciu postępowania administracyjnego o sygn. DKE.
561.21.2021, Administrator skierował do Prezesa UODO pismo z 26 sierpnia 2021 r., w
którym ponownie złożył wyjaśnienia do sprawy o sygn. DS.523.5866.2020, opatrzone
kwalifikowanym podpisem elektronicznym Dyrektora Szpitala Wojewódzkiego w P., Pana
P. N. – zezwalające Prezesowi UODO na dalsze procedowanie w postępowaniu wszczętym
ze skargi Pana M. G. Administrator wyjaśnił również przyczyny zaniechania usunięcia
wad pisma z 26 listopada 2020 r. w terminie pierwotnie zakreślonym przez organ ochro‐
ny danych. Jak wskazał, opóźnienie powodowane było brakami kadrowymi w strukturach
Administratora, wywołanymi epidemią SARS-CoV-2. Deklarując chęć dalszej współpracy,
Administrator wniósł jednocześnie o odstąpienie od wymierzenia administracyjnej kary
pieniężnej z uwagi na fakt, iż sama treść wyjaśnień złożonych w sprawie o sygn. DS.
523.5866.2020 była znana organowi nadzorczemu już 26 listopada 2020 r., natomiast
stwierdzony brak dotyczył wyłącznie niewłaściwej formy złożenia podpisu.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

Strona 4 z 7

Po zapoznaniu się z całością materiału dowodowego zebranego w sprawie Prezes Urzędu
Ochrony Danych Osobowych zważył, co następuje.
Zgodnie z art. 57 ust. 1 lit. a) Rozporządzenia 2016/679, Prezes UODO – jako organ nad‐
zorczy w rozumieniu art. 51 Rozporządzenia 2016/679 – na swoim terytorium monitoruje
i egzekwuje stosowanie tego rozporządzenia. W ramach swoich kompetencji Prezes
UODO rozpatruje m.in. skargi wniesione przez osoby, których dane dotyczą, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (art. 57 ust. 1 lit. f)). Dla
umożliwienia realizacji tak określonych zadań, Prezesowi UODO przysługuje szereg okre‐
ślonych w art. 58 ust. 1 Rozporządzenia 2016/679 uprawnień w zakresie prowadzonych
postępowań, w tym uprawnienie do nakazania administratorowi i podmiotowi przetwa‐
rzającemu dostarczenia wszelkich informacji potrzebnych do realizacji jego zadań (art.
58 ust. 1 lit. a)) oraz uprawnienie do uzyskania od administratora i podmiotu przetwarza‐
jącego dostępu do wszelkich danych osobowych i informacji niezbędnych do realizacji
jego zadań (art. 58 ust. 1 lit. e)). Wskazać należy ponadto, że administrator i podmiot
przetwarzający obowiązani są współpracować z organem nadzorczym, o czym stanowi
art. 31 Rozporządzenia 2016/679. Naruszenie przepisów Rozporządzenia 2016/679, pole‐
gające na niezapewnieniu przez administratora lub podmiot przetwarzający dostępu do
danych i informacji, o których mowa powyżej, skutkujące naruszeniem uprawnień orga‐
nu określonych w art. 58 ust. 1, podlega zaś – zgodnie z art. 83 ust. 5 lit. e) in fine Roz‐
porządzenia 2016/679 w związku z art. 102 ust. 1 i 3 ustawy z dnia 10 maja 2018 r. o
ochronie danych osobowych (Dz. U. z 2019 r. poz. 1781), zwanej dalej „u.o.d.o.” – admi‐
nistracyjnej karze pieniężnej w wysokości do 100 000 złotych.
Ponadto, Prezesowi UODO przysługuje szereg określonych w art. 58 ust. 2 uprawnień na‐
prawczych, w tym udzielanie upomnień administratorowi lub podmiotowi przetwarzają‐
cemu w przypadku naruszenia przepisów Rozporządzenia 2016/679 przez operacje prze‐
twarzania. Prezes UODO, działając na podstawie art. 58 ust. 2 lit. b) Rozporządzenia
2016/679, może uznać za uzasadnione udzielenie Administratorowi upomnienia w zakre‐
sie stwierdzonego naruszenia przepisów art. 31 oraz art. 58 ust. 1 lit. a) i e) Rozporzą‐
dzenia 2016/679. Zgodnie z motywem 148 Rozporządzenia 2016/679, aby egzekwowa‐
nie przepisów rozporządzenia było skuteczniejsze, należy za jego naruszenie nakładać
sankcje, w tym administracyjne kary pieniężne – oprócz lub zamiast odpowiednich środ‐
ków nakładanych na mocy niniejszego rozporządzenia przez organ nadzorczy. Jeżeli na‐
ruszenie jest niewielkie, karę pieniężną można zastąpić upomnieniem. Powinno się jed‐
nak zwrócić należytą uwagę na charakter, wagę oraz czas trwania naruszenia, na to, czy
naruszenie nie było umyślne, na działania podjęte przez administratora dla zminimalizo‐
wania szkody, na stopień odpowiedzialności lub wszelkie mające znaczenie wcześniejsze
naruszenia, na sposób, w jaki organ nadzorczy dowiedział się o naruszeniu, na przestrze‐
ganie środków nałożonych na administratora lub podmiot przetwarzający, na stosowanie
kodeksów postępowania oraz wszelkie inne czynniki obciążające lub łagodzące.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

Strona 5 z 7

Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego stwierdzić należy, że Administrator jako strona
postępowania o sygn. DS.523.5866.2020, poprzez brak udzielenia odpowiedzi na we‐
zwania Prezesa UODO do usunięcia braków formalnych wyjaśnień z 26 listopada 2020 r,
naruszył obowiązek współpracy z organem nadzorczym oraz obowiązek zapewnienia Pre‐
zesowi UODO dostępu do informacji niezbędnych do realizacji jego zadań wynikający z
art. 31 oraz 58 ust. 1. lit. a) i lit. e) Rozporządzenia 2016/679. Wskazać bowiem należy
(wbrew argumentacji przytoczonej przez Administratora w piśmie z 26 sierpnia 2021 r.),
że sam fakt odnotowania przez organ nadzorczy wpływu wyjaśnień Administratora nie
spowodował możliwości wykorzystania ich treści do celów dowodowych. Zgodnie bo‐
wiem z brzmieniem art. 63 k.p.a., wyjaśnienia wniesione pisemnie powinny być podpisa‐
ne przez wnoszącego (§ 3), zaś wyjaśnienia wniesione w formie dokumentu elektronicz‐
nego powinny być opatrzone kwalifikowanym podpisem elektronicznym, podpisem za‐
ufanym albo podpisem osobistym, lub uwierzytelniane w sposób zapewniający możli‐
wość potwierdzenia pochodzenia i integralności weryfikowanych danych w postaci elek‐
tronicznej (§ 4). Brak takiego podpisu stanowi brak formalny, który powinien być usunię‐
ty w trybie art. 64 § 2 k.p.a., w myśl którego jeżeli wyjaśnienia nie spełniają innych wy‐
magań ustalonych w przepisach prawa (w tym wymagań dotyczących formy podpisu),
należy wezwać wnoszącego do usunięcia braków w wyznaczonym terminie, nie krótszym
niż siedem dni, z pouczeniem, że nieusunięcie tych braków spowoduje pozostawienie
pisma bez rozpoznania.
Jak wynika z powyższego, spełniający zadość wymogom ustawowym podpis osoby upo‐
ważnionej do reprezentowania Administratora jest elementem obligatoryjnym, warunku‐
jącym możliwość uznania wyjaśnień przez organ administracji publicznej. Tym samym do
chwili uzyskania kwalifikowanego podpisu elektronicznego Dyrektora Szpitala Wojewódz‐
kiego w P., Pana P. N., wyjaśnienia Administratora z 26 listopada 2020 r. złożone w
postępowaniu o sygn. DS.523.5866.2020, Prezes UODO zobowiązany był traktować jako
niebyłe. Stwierdzone zaniechanie Administratora stało na przeszkodzie wnikliwemu roz‐
patrzeniu sprawy i skutkowało przedłużaniem postępowania, co stoi z kolei w sprzeczno‐
ści z podstawowymi zasadami rządzącymi postępowaniem administracyjnym – określo‐
nymi w art. 12 ust. 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r., poz. 735 ze zm.) zasadami wnikliwości i szybkości
postępowania.
Prezes UODO trzykrotnie wezwał Administratora do uzupełnienia braków formalnych
wniesionego przez niego pisma. Pierwsze z tych wezwań zostało doręczone Administra‐
torowi 8 grudnia 2020 r., drugie 17 lutego 2021 r., trzecie zaś 19 maja 2021 r. Żadne z
pism nie doczekało się odpowiedzi w zakreślonych terminach 7 dni od daty ich doręcze‐
nia. Ta opieszałość Administratora, naruszająca przepisy Rozporządzenia 2016/679, spo‐
wodowała konieczność wszczęcia niniejszego postępowania w przedmiocie nałożenia ad‐
ministracyjnej kary pieniężnej, w rezultacie którego dopiero Administrator wznowił
współpracę z organem nadzorczym.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

Strona 6 z 7

Zdaniem Prezesa UODO, przedstawione przez Administratora uzasadnienie braku odpo‐
wiedzi na wezwania Prezesa UODO, choć wiarygodne, nie zdejmuje z niego odpowie‐
dzialności za stwierdzone zaniechanie. Na Administratorze spoczywa bowiem ciężar pro‐
wadzenia odpowiedniej polityki kadrowej oraz zapewnienia takiego obiegu koresponden‐
cji, który zezwoli na efektywne oraz terminowe wywiązywanie się nałożonych obowiąz‐
ków, w tym obowiązków wynikających z przepisów o ochronie danych osobowych. Rów‐
nolegle jednak, Prezes UODO uwzględnił ww. wyjaśnienia, jako mające istotny wpływ na
ocenę zachowania Administratora, w kontekście wyboru zastosowanej wobec niego w ni‐
niejszym postępowaniu sankcji. W ocenie Prezesa UODO, brak reakcji Administratora na
kierowane do niego wezwania do usunięcia braków formalnych pisma z 26 listopada
2020 r. mógł faktycznie wynikać z dezorganizacji pracy Administratora, powodowanej
brakami kadrowymi. Rozprzestrzenianie się koronawirusa SARS-CoV-2, szczególnie bo‐
wiem dotknęło pracodawców takich jak placówki opieki zdrowotnej, a to z uwagi na
charakter prowadzonej przez nie działalności.
W przedmiotowym stanie faktycznym, oprócz braku odpowiedzi na wezwania do
usunięcia braków formalnych złożonych w postępowaniu o sygn. DS.523.5866.2020 wy‐
jaśnień – który to brak został uzupełniony przez Administratora w toku niniejszego postę‐
powania – nie stwierdzono innych przesłanek wskazujących na brak woli współpracy Ad‐
ministratora z Prezesem UODO. Okoliczności sprawy, a w szczególności późniejsza po‐
stawa Administratora pozwalają wnioskować, że jego początkowa bezczynność nie wyni‐
kała ze złej woli osób uprawnionych do reprezentowania Administratora, ani nie miała na
celu świadomego utrudnienia postępowania. Następcza, aktywna postawa Administrato‐
ra wskazuje bowiem na gotowość do dalszego współdziałania z Prezesem UODO w reali‐
zacji jego zadań. W ocenie organu nadzorczego, samo już wszczęcie postępowania w
przedmiocie nałożenia administracyjnej kary pieniężnej oraz realna perspektywa wymie‐
rzenia kary finansowej stały się dla Administratora wyraźnym sygnałem tego, iż dalsze
uchylanie się od obowiązków nałożonych przepisami Rozporządzenia 2016/679, nie‐
uchronnie prowadziło będzie do zastosowania wobec niego najsurowszych,
przewidzianych tymi przepisami sankcji.
Mając powyższe na uwadze, działając na podstawie art. 58 ust. 2 lit. b) Rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi lub
podmiotowi przetwarzającemu, w przypadku naruszenia przepisów niniejszego rozporzą‐
dzenia przez operacje przetwarzania, Prezes UODO uznał za uzasadnione udzielenie Ad‐
ministratorowi upomnienia w zakresie stwierdzonego naruszenia przepisów art. 31 oraz
art. 58 ust. 1 lit. a) i lit. e) Rozporządzenia 2016/679 przyjmując, że w świetle kryteriów
określonych w art. 83 ust. 2 Rozporządzenia 2016/679 będzie ono skuteczne i wystarcza‐
jące. Należy jednakże zauważyć, że w przypadku zaistnienia podobnego zdarzenia w
przyszłości, każde upomnienie wydane przez Prezesa UODO wobec Administratora bę‐
dzie brane pod uwagę przy ocenie przesłanek ewentualnego wymierzenia kary admini‐
stracyjnej, zgodnie z zasadami określonymi w art. 83 ust. 2 Rozporządzenia 2016/679.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

Decyzja DKE.561.21.2021

Strona 7 z 7

W tym stanie faktycznym i prawnym Prezes UODO rozstrzygnął, jak w sentencji
niniejszej decyzji.

https://uodo.neurodoc.pl/document/urn:ndoc:gov:pl:uodo:2021:dke_561_21/content

2025-09-03 13:43

