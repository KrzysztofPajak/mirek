Warszawa, 31 sierpnia 2021
PRAWOMOCNA

Decyzja
DKE.561.17.2021

Na podstawie art. 104 § l ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r., poz. 735 ze zm.) w związku z art. 7 i art. 60 ustawy
z dnia 10 maja 2018 r. o ochronie danych osobowych (Dz. U. z 2019 r., poz. 1781) oraz
na podstawie art. 31, art. 58 ust. 1 lit. a) i lit. e) oraz art. 58 ust. 2 lit. b) rozporządzenia
Parlamentu Europejskiego i Rady UE 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 04.05.2016, str. 1, ze zmianami
ogłoszonymi w Dz. Urz. UE L 127 z 23.05.2018, str.2, oraz w Dz. Urz. UE L 74 z
04.03.2021, str. 35),
po przeprowadzeniu postępowania administracyjnego w przedmiocie nałożenia admini‐
stracyjnej kary pieniężnej na Miejski Ośrodek Edukacji (…) z siedzibą w B. przy ul. (…),
Prezes Urzędu Ochrony Danych Osobowych,
udziela upomnienia Miejskiemu Ośrodkowi Edukacji (…) z siedzibą w B. przy ul. (…), za
naruszenie przepisów art. 31 oraz art. 58 ust. 1 lit. a) i lit. e) Rozporządzenia Parlamentu
Europejskiego i Rady UE 2016/679 i Rady UE 2016/679 z dnia 27 kwietnia 2016 r. w spra‐
wie ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 04.05.2016, str. 1, ze zmianami
ogłoszonymi w Dz. Urz. UE L 127 z 23.05.2018, str. 2, oraz w Dz. Urz. UE L 74 z
04.03.2021, str. 35), polegające na braku współpracy z Prezesem Urzędu Ochrony Da‐
nych Osobowych w ramach wykonywania przez niego swoich zadań oraz niezapewnieniu
Prezesowi Urzędu Ochrony Danych Osobowych dostępu do danych osobowych i
informacji niezbędnych do realizacji jego zadań.

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

Decyzja DKE.561.17.2021

Strona 2 z 6

Uzasadnienie
Do Urzędu Ochrony Danych Osobowych wpłynęła skarga Pani A. B., zamieszkałej w Ł.
przy ul. (…) (zwanej dalej „Skarżącą”), na nieprawidłowości w procesie przetwarzania jej
danych osobowych przez Miejski Ośrodek Edukacji (…) z siedzibą w B. przy ul. (…)
(zwany dalej „Administratorem”), polegające na udostępnieniu danych dotyczących
zdrowia Skarżącej w korespondencji skierowanej do Fundacji (…) z siedzibą w W. przy
(…) oraz braku realizacji obowiązku informacyjnego na podstawie art. 15 Rozporządzenia
2016/679.
Prezes Urzędu Ochrony Danych Osobowych (dalej także: „Prezes UODO”) w ramach wsz‐
czętego postępowania administracyjnego, prowadzonego celem rozpatrzenia wniesionej
skargi (sygn. DS.523.6121.2020) zwrócił się do Administratora pismem z 10 lutego 2021
r. o ustosunkowanie się – w terminie 7 dni od dnia doręczenia przedmiotowej korespon‐
dencji – do treści skargi oraz udzielenie odpowiedzi na następujące pytania dotyczące
sprawy:
1) czy, a jeśli tak to na jakich podstawach prawnych, w jakich celach oraz w jakim
zakresie Administrator przetwarza dane osobowe Skarżącej;
2) czy, a jeśli tak to jakim osobom lub podmiotom, na jakiej podstawie prawnej, w ja‐
kim zakresie i celu Administrator udostępnił dane osobowe Skarżącej w tym dane
dotyczące zdrowia;
3) czy Administrator poprzez przesłanie korespondencji do Fundacji (…) udostępnił
(ujawnił) dane osobowe Skarżącej, w zakresie informacji o przebywaniu przez nią na
zwolnieniach lekarskich. Jeżeli tak, jaki był cel i podstawa prawna takiego działania
oraz przyczyny tego zdarzenia. Czy Administrator stwierdził naruszenie ochrony da‐
nych osobowych Skarżącej i jakie podjął w tym temacie działania, m.in. czy dokonał
zgłoszenia naruszenia ochrony danych osobowych do Prezesa Urzędu Ochrony
Danych Osobowych;
4) czy do Administratora wpłynął wniosek Skarżącej o realizację jej prawa, o którym
mowa w art. 15 Rozporządzenia 2016/679, a jeżeli tak to kiedy to nastąpiło;
5) czy Administrator udzielił Skarżącej odpowiedzi na ww. wniosek, a jeżeli tak to kiedy
to nastąpiło oraz jaka była treść udzielonej odpowiedzi.
Wzmiankowane pismo, przesłane za pośrednictwem elektronicznej Platformy Usług Ad‐
ministracji Publicznej (ePUAP) na adres indywidualnej skrzynki podawczej Administrato‐
ra, tj. skrytkę (…), zostało prawidłowo doręczone Administratorowi 10 lutego 2021 r. o
godz. 11:47, co potwierdza wygenerowane automatycznie przez system urzędowe
poświadczenie przedłożenia (UPP) przedmiotowej korespondencji.
Pomimo prawidłowości doręczenia wezwania, Administrator nie udzielił na nie żadnej od‐
powiedzi, wobec czego Prezes UODO ponownie pismem z 21 maja 2021 r., zwrócił się do

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

Decyzja DKE.561.17.2021

Strona 3 z 6

niego o złożenie stosownych wyjaśnień, zakreślając 7-dniowy termin na ustosunkowanie
się do tak sformułowanego żądania. Jednocześnie, Administratora pouczono o tym, że
brak udzielenia wyczerpującej odpowiedzi na przedmiotowe wezwanie skutkować może,
nałożeniem administracyjnej kary pieniężnej, o której mowa w art. 83 ust. 1 lit. a) lub w
art. 83 ust. 5 lit. e) Rozporządzenia 2016/679. Przedmiotowe pismo, doręczone Admini‐
stratorowi za pośrednictwem platformy ePUAP w dniu nadania o godz. 13:26, pozostało
bez reakcji ze strony Administratora.
W związku z nieudzieleniem przez Administratora informacji niezbędnych do
rozstrzygnięcia sprawy o sygnaturze DS.523.6121.2020, Prezes Urzędu Ochrony Danych
Osobowych wszczął wobec niego z urzędu – w oparciu o art. 83 ust. 5 lit. e) Rozporzą‐
dzenia 2016/679 – niniejsze postępowanie administracyjne w przedmiocie nałożenia ad‐
ministracyjnej kary pieniężnej, w związku z naruszeniem art. 31 oraz art. 58 ust. 1 lit. a) i
e) Rozporządzenia 2016/679. O wszczęciu postępowania Administrator poinformowany
został pismem z 28 lipca 2021 r., doręczonym mu prawidłowo za pośrednictwem
platformy ePUAP.
W reakcji na informację o wszczęciu postępowania administracyjnego o sygn. DKE.
561.17.2021, Administrator skierował do Prezesa UODO pismo z 2 sierpnia 2021 r., w
którym złożył obszerne wyjaśnienia do sprawy o sygn. DS.523.6121.2020, zezwalające
Prezesowi UODO na dalsze procedowanie w postępowaniu wszczętym ze skargi Pani A.
B. Administrator wyjaśnił również przyczyny braku dostarczenia wyczerpujących wyja‐
śnień w terminie pierwotnie zakreślonym przez organ ochrony danych. Jak wskazał,
opóźnienie wynikało z faktu, iż postępowanie skargowe prowadzone przez Prezesa
UODO, nie było jedynym postępowaniem przeciwko Administratorowi zainicjowanym
przez Skarżącą. Skarżąca, pozostająca uprzednio z Administratorem w stosunku zatrud‐
nienia, swoje zastrzeżenia dotyczące jego działalności zgłosiła również do innych orga‐
nów (w tym organów ścigania), efektem czego stały się liczne postępowania sprawdzają‐
ce oraz kontrole przeprowadzane w siedzibie Administratora. Charakter czynności prze‐
prowadzanych z udziałem Administratora wymagał osobistego zaangażowania osoby
uprawnionej do jego reprezentowania (tj. Dyrektora Miejskiego Ośrodka (…) w B.), co
bezpośrednio przełożyło się na dezorganizację pracy w strukturach Administratora oraz
spowodowało opóźnienie w przekazaniu wyjaśnień, do złożenia których Administrator
został wezwany przez Prezesa UODO.
Po zapoznaniu się z całością materiału dowodowego zebranego w sprawie Prezes Urzędu
Ochrony Danych Osobowych zważył, co następuje.
Zgodnie z art. 57 ust. 1 lit. a) Rozporządzenia 2016/679, Prezes UODO – jako organ nad‐
zorczy w rozumieniu art. 51 Rozporządzenia 2016/679 – na swoim terytorium monitoruje
i egzekwuje stosowanie tego rozporządzenia. W ramach swoich kompetencji Prezes
UODO rozpatruje m.in. skargi wniesione przez osoby, których dane dotyczą, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (art. 57 ust. 1 lit. f)). Dla
umożliwienia realizacji tak określonych zadań, Prezesowi UODO przysługuje szereg okre‐

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

Decyzja DKE.561.17.2021

Strona 4 z 6

ślonych w art. 58 ust. 1 Rozporządzenia 2016/679 uprawnień w zakresie prowadzonych
postępowań, w tym uprawnienie do nakazania administratorowi i podmiotowi przetwa‐
rzającemu dostarczenia wszelkich informacji potrzebnych do realizacji jego zadań (art.
58 ust. 1 lit. a)) oraz uprawnienie do uzyskania od administratora i podmiotu przetwarza‐
jącego dostępu do wszelkich danych osobowych i informacji niezbędnych do realizacji
jego zadań (art. 58 ust. 1 lit. e)). Wskazać należy ponadto, że administrator i podmiot
przetwarzający obowiązani są współpracować z organem nadzorczym, o czym stanowi
art. 31 Rozporządzenia 2016/679. Naruszenie przepisów Rozporządzenia 2016/679, pole‐
gające na niezapewnieniu przez administratora lub podmiot przetwarzający dostępu do
danych i informacji, o których mowa powyżej, skutkujące naruszeniem uprawnień orga‐
nu określonych w art. 58 ust. 1, podlega zaś – zgodnie z art. 83 ust. 5 lit. e) in fine Roz‐
porządzenia 2016/679 w związku z art. 102 ust. 1 i 3 ustawy z dnia 10 maja 2018 r. o
ochronie danych osobowych (Dz. U. z 2019 r. poz. 1781), zwanej dalej „u.o.d.o.” – admi‐
nistracyjnej karze pieniężnej w wysokości do 100 000 złotych.
Ponadto, Prezesowi UODO przysługuje szereg określonych w art. 58 ust. 2 uprawnień na‐
prawczych, w tym udzielanie upomnień administratorowi lub podmiotowi przetwarzają‐
cemu w przypadku naruszenia przepisów Rozporządzenia 2016/679 przez operacje prze‐
twarzania. Prezes UODO, działając na podstawie art. 58 ust. 2 lit. b) Rozporządzenia
2016/679, może uznać za uzasadnione udzielenie Administratorowi upomnienia w zakre‐
sie stwierdzonego naruszenia przepisów art. 31 oraz art. 58 ust. 1 lit. a) i e) Rozporzą‐
dzenia 2016/679. Zgodnie z motywem 148 Rozporządzenia 2016/679, aby egzekwowa‐
nie przepisów rozporządzenia było skuteczniejsze, należy za jego naruszenie nakładać
sankcje, w tym administracyjne kary pieniężne – oprócz lub zamiast odpowiednich środ‐
ków nakładanych na mocy niniejszego rozporządzenia przez organ nadzorczy. Jeżeli na‐
ruszenie jest niewielkie, karę pieniężną można zastąpić upomnieniem. Powinno się jed‐
nak zwrócić należytą uwagę na charakter, wagę oraz czas trwania naruszenia, na to, czy
naruszenie nie było umyślne, na działania podjęte przez administratora dla zminimalizo‐
wania szkody, na stopień odpowiedzialności lub wszelkie mające znaczenie wcześniejsze
naruszenia, na sposób, w jaki organ nadzorczy dowiedział się o naruszeniu, na przestrze‐
ganie środków nałożonych na administratora lub podmiot przetwarzający, na stosowanie
kodeksów postępowania oraz wszelkie inne czynniki obciążające lub łagodzące.
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego, stwierdzić należy, że Administrator, jako strona
postępowania o sygn. DS.523.6121.2020, poprzez brak udzielenia merytorycznej odpo‐
wiedzi na wezwania Prezesa UODO do złożenia wyjaśnień, naruszył obowiązek współpra‐
cy z organem nadzorczym oraz obowiązek zapewnienia Prezesowi UODO dostępu do in‐
formacji niezbędnych do realizacji jego zadań wynikający z art. 31 oraz 58 ust. 1. lit. a) i
lit. e) Rozporządzenia 2016/679. W tym przypadku informacją istotną dla dalszego kie‐
runku postępowania było potwierdzenie zasadności skargi – w tym ustalenie podstaw
prawnych, celu oraz zakresu przetwarzania danych osobowych Skarżącej przez Admini‐
stratora, okoliczności udostępnienia danych osobowych Skarżącej na rzecz innych osób
lub podmiotów oraz spełnienia wobec ww. obowiązku informacyjnego. Uniemożliwianie

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

Decyzja DKE.561.17.2021

Strona 5 z 6

uzyskania dostępu do informacji, których Prezes UODO żądał od Administratora, a które
niewątpliwie były w jego posiadaniu, stało na przeszkodzie wnikliwemu rozpatrzeniu
sprawy i skutkowało przedłużaniem postępowania, co stoi z kolei w sprzeczności z pod‐
stawowymi zasadami rządzącymi postępowaniem administracyjnym – określonymi w art.
12 ust. 1 ustawy z dnia 14 czerwca 1960 r. Kodeks postępowania administracyjnego (Dz.
U. z 2021 r., poz. 735 ze zm.) zasadami wnikliwości i szybkości postępowania.
Prezes UODO dwukrotnie wezwał Administratora do złożenia wyjaśnień. Pierwsze z tych
wezwań zostało doręczone Administratorowi 10 lutego 2021 r., drugie zaś 21 maja 2021
r. Żadne z pism nie doczekało się odpowiedzi w zakreślonych terminach 7 dni od daty ich
doręczenia. To zaniechanie Administratora spowodowało konieczność wszczęcia niniej‐
szego postępowania w przedmiocie nałożenia administracyjnej kary pieniężnej. W rezul‐
tacie powyższego, Administrator wznowił współpracę z Prezesem UODO, poprzez nade‐
słanie 2 sierpnia 2021 r. szczegółowych wyjaśnień w postępowaniu o sygn. DS.
523.6121.2020, co pozwoliło Prezesowi UODO na dalsze prowadzenie czynności w ww.
sprawie.
Uwzględniając powyższe ustalenia, nie budzi wątpliwości fakt, że Administrator swoim
zachowaniem dopuścił się naruszenia przepisów Rozporządzenia 2016/679. Przedstawio‐
ne przez Administratora uzasadnienie braku odpowiedzi na wezwania Prezesa UODO nie
zdejmuje z niego bowiem odpowiedzialności za stwierdzone zaniechanie. Równolegle
jednak, wskazane przez Administratora przyczyny początkowego braku współpracy z or‐
ganem nadzorczym należało uwzględnić jako wiarygodne oraz mające istotny wpływ na
ocenę zachowania Administratora, w kontekście wyboru zastosowanej wobec niego w ni‐
niejszym postępowaniu sankcji. W ocenie Prezesa UODO, brak reakcji Administratora na
kierowane do niego wezwania do złożenia wyjaśnień, mógł wynikać z dezorganizacji pra‐
cy Administratora, powodowanej pośrednio działaniami samej Skarżącej, co potwierdzają
przedstawione przez Administratora dowody. Ponadto, Administrator kierował się chęcią
kompleksowego wyjaśnienia sprawy oraz zgromadzenia dokumentacji niezbędnej na po‐
parcie jego twierdzeń, co spowodowało znaczne wydłużenie czasu potrzebnego do
udzielenie odpowiedzi, na stawiane przez Prezesa UODO pytania.
W przedmiotowym stanie faktycznym, oprócz braku odpowiedzi na wezwania do złożenia
wyjaśnień – który to brak został uzupełniony przez Administratora w rezultacie wszczęcia
niniejszego postępowania – nie stwierdzono innych przesłanek wskazujących na brak
woli współpracy Administratora z Prezesem UODO. Okoliczności sprawy, a w szczególno‐
ści późniejsza postawa Administratora pozwalają wnioskować, że jego początkowa opie‐
szałość nie wynikała ze złej woli osób uprawnionych do reprezentowania Administratora,
ani nie miała na celu świadomego utrudnienia postępowania. Następcza, aktywna posta‐
wa Administratora wskazuje na gotowość do dalszego współdziałania z Prezesem UODO.
W ocenie organu nadzorczego, samo już wszczęcie postępowania w przedmiocie nałoże‐
nia administracyjnej kary pieniężnej oraz realna perspektywa wymierzenia kary finanso‐
wej stały się dla Administratora wyraźnym sygnałem tego, iż dalsze uchylanie się od
obowiązków nałożonych przepisami Rozporządzenia 2016/679, nieuchronnie prowadziło

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

Decyzja DKE.561.17.2021

Strona 6 z 6

będzie do zastosowania wobec niego najsurowszych, przewidzianych tymi przepisami
sankcji. W tym miejscu, celem uniknięcia podobnych sytuacji w przyszłości, Prezes
UODO wskazuje, że o wszelkich przeszkodach uniemożliwiających Administratorowi ter‐
minowe wywiązywanie się z obciążających go względem organu ochrony danych osobo‐
wych obowiązków, Administrator powinien informować niezwłocznie, w chwili ich zaist‐
nienia.
Mając powyższe na uwadze, działając na podstawie art. 58 ust. 2 lit. b) Rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi lub
podmiotowi przetwarzającemu, w przypadku naruszenia przepisów niniejszego rozporzą‐
dzenia przez operacje przetwarzania, Prezes UODO uznał za uzasadnione udzielenie Ad‐
ministratorowi upomnienia w zakresie stwierdzonego naruszenia przepisów art. 31 oraz
art. 58 ust. 1 lit. a) i lit. e) Rozporządzenia 2016/679 przyjmując, że w świetle kryteriów
określonych w art. 83 ust. 2 Rozporządzenia 2016/679 będzie ono skuteczne i wystarcza‐
jące. Należy jednakże zauważyć, że w przypadku zaistnienia podobnego zdarzenia w
przyszłości, każde upomnienie wydane przez Prezesa UODO wobec Administratora bę‐
dzie brane pod uwagę przy ocenie przesłanek ewentualnego wymierzenia kary admini‐
stracyjnej, zgodnie z zasadami określonymi w art. 83 ust. 2 Rozporządzenia 2016/679.
W tym stanie faktycznym i prawnym Prezes UODO rozstrzygnął, jak w sentencji
niniejszej decyzji.

https://uodo.neurodoc.pl/document/urn:ndoc:gov:pl:uodo:2021:dke_561_17/content

2025-09-03 13:43

