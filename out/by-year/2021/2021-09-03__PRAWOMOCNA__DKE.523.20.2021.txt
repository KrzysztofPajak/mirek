Warszawa, 3 września 2021
PRAWOMOCNA

Decyzja
DKE.523.20.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz.U. 2020 poz. 256), art. 60, art. 160 ust. 1, 2 i 3 ustawy z dnia 10
maja 2018 r. o ochronie danych osobowych (Dz.U. z 2019 r., poz. 1781) oraz art. 6 ust. 1,
art. 17 ust. 3. lit. e), art. 57 ust. 1 lit. a) i lit. f) Rozporządzenia Parlamentu Europejskiego
i Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE,
po przeprowadzeniu postępowania administracyjnego w sprawie skargi Pani M. B., zam.
w K. przy ul. (…) oraz Pana G. P., zam. w P. przy ul. (…), na przetwarzanie ich danych
osobowych przez W. sp. z o.o. sp. k. z siedzibą we W. przy ul. (…) oraz Kancelarię Prawną
H. sp. k. z siedzibą we W. przy ul. (…), Prezes Urzędu Ochrony Danych Osobowych,
odmawia uwzględnienia wniosku.

Uzasadnienie

Stan faktyczny
Do Generalnego Inspektora Danych Osobowych (dalej także „GIODO”) aktualnie Prezesa
Urzędu Ochrony Danych Osobowych (dalej także „Prezes UODO”) wpłynęła Pani M. B.,

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 2 z 9

zam. w K. przy ul. (…) oraz Pana G. P., zam. w P. przy ul. (…) (łącznie zwani dalej „Skar‐
żącymi”), na przetwarzanie ich danych osobowych przez W. sp. z o.o. sp. k. z siedzibą we
W. przy ul. (…) (zwana dalej także „G.”) oraz przez Kancelarię Prawną H. sp. k. z siedzibą
we W. przy ul. (…) (zwana dalej także „H.”) (łącznie zwane dalej „Administratorami”)
Skarżący otrzymali od Administratorów zawiadomienia o przetwarzaniu ich danych oso‐
bowych w związku z dochodzeniem wierzytelności tytułem spłaty umowy pożyczki, przy‐
sługującej Administratorom wobec matki Skarżących, zmarłej 2 lutego 2013 roku. Admi‐
nistratorzy podejmowali działania zmierzające do zaspokojenia wierzytelności przysługu‐
jącej G. z majątku po zmarłej odziedziczonego przez Skarżących.
Skarżący zażądali od organu przywrócenia stanu zgodnego z prawem poprzez nakazanie
Administratorom usunięcia ich danych osobowych oraz zawiadomienie organów ścigania
o popełnieniu przez Administratorów przestępstwa.
Prezes UODO ustalił w tej sprawie następujący stan faktyczny.
1. H., na podstawie umowy o świadczenie usług prawnych, zobowiązała się do świad‐
czenia obsługi prawnej, w zakresie dochodzenia należności od dłużników G., na dro‐
dze sądowej i egzekucyjnej, oraz czynności świadczenia pomocy prawnej na rzecz
G., natomiast G., jako administrator danych osobowych powierzyła H. przetwarzanie
w tym celu danych osobowych.
2. H. dochodziła na rzecz G. zwrotu wierzytelności nabytej przez G. na podstawie umo‐
wy przelewu wierzytelności zawartej w dniu 30.12.2014 r. ze S. w G., z tytułu
umowy pożyczki nr (…) zawartej przez T. P. w dniu 04.10.2012 r.
3. Ponieważ pożyczkobiorczyni zmarła nie regulując zobowiązania wynikającego z
umowy pożyczki, Administratorzy przystąpili do realizacji uprawnienia wierzyciela
do dochodzenia spłaty zadłużenia - długu spadkowego - od następców prawnych po‐
życzkobiorczyni, na podstawie art. 922 § 1 Ustawy z dnia 23 kwietnia 1964 r. Kodeks
cywilny, (dalej zwana także „Kodeks cywilny”),
4. W celu ustalenia następców prawnych, do sądu właściwego dla spadkodawcy skiero‐
wane zostało w imieniu G. zapytanie m.in. o to, czy toczy się postępowanie o stwier‐
dzenie nabycia spadku po zmarłej, czy zostało wydane postanowienie spadkowe, a
także czy zarejestrowano oświadczenia spadkowe. H. pozyskała dane osobowe Skar‐
żących w dniu 07.03.2017 r., kiedy to do H. doręczono pismo Sądu Rejonowego w P.
wraz z kopią aktu notarialnego z dnia 20.07.2013 r., Rep. (…), zawierającego
oświadczenie skarżącej, Pani M. B., o przyjęciu spadku po T. P. z dobrodziejstwem in‐
wentarza. Jednocześnie w akcie tym znajdowały się dane osobowe innych osób nale‐
żących do kręgu spadkobierców ustawowych po spadkodawczyni, w tym dane
skarżącego, Pana G. P.
5. W dniu 31.05.2017 r. doręczono do H. kopię kolejnego oświadczenia o przyjęciu
spadku po T. P. z dobrodziejstwem inwentarza, tym razem złożonego przez Pana G.
P.. Administratorzy przetwarzali dane osobowe Skarżących zgodnie z art. 31 oraz
art. 23 ust. 4 pkt 2 w zw. z art. 23 ust. 1 pkt 5 Ustawy z dnia 29 sierpnia 1997 r. o
ochronie danych osobowych (t.j. Dz. U. z 2016 r. poz. 922 z późn. zm.) (dalej zwana

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 3 z 9

także „ustawą o ochronie danych osobowych z 1997 r.”) w związku z art. 922 § 1,
932 § 4 i 5 k.c. w związku z art. 720 k.c. w celu dochodzenia roszczeń G. przeciwko
spadkobiercom zmarłej pożyczkobiorczyni (matki Skarżących), tj. prowadzenia win‐
dykacji wierzytelności nabytej od S. w G. Do tego celu niezbędne były wierzycielowi
imiona, nazwiska i adresy Skarżących.
6. H. przetwarzała powierzone jej przez G. dane osobowe Skarżących w systemie infor‐
matycznym H., natomiast G. przetwarzał te dane w zarejestrowanym przez GIODO
zbiorze danych osobowych o nazwie D, w których gromadzone są dane: dłużników,
poręczycieli dłużników, spadkobierców, dłużników rzeczowych oraz ich pełnomocni‐
ków, a także innych osób, których dane niezbędne są do przeprowadzenia procesu
dochodzenia należności.
7. Legalność przetwarzania danych osobowych Administratorzy opierali o przepisy art.
31 oraz art. 23 ust. 1 pkt 5 w zw. z art. 23 ust. 4 pkt 2 ustawy o ochronie danych
osobowych z 1997 r. Stosownie do brzmienia wskazanych przepisów dozwolone było
przetwarzanie danych osobowych, jeżeli było ono niezbędne do osiągania prawnie
usprawiedliwionych celów, którym było w tym przypadku dochodzenie roszczeń z ty‐
tułu prowadzonej działalności gospodarczej w imieniu i na rzecz G., będącej wierzy‐
cielem.
8. Zakres danych przetwarzanych przez Administratorów wynikał z treści w/w aktów
notarialnych i obejmował: imiona i nazwisko, imiona rodziców, serie i numery
dowodów osobistych, numery pesel oraz adresy zamieszkania Skarżących.
9. Skarżący skierowali do H. pisma, w których m.in. zażądali podania informacji o źró‐
dle pochodzenia ich danych osobowych oraz zaprzestania przetwarzania ich danych
osobowych. W odpowiedzi na te żądania H. udzieliła im pełnej informacji na temat
legalności przetwarzania ich danych osobowych, celach tego przetwarzania, źródle
ich pochodzenia, zbiorze danych, w których dane są przetwarzane. H. wyjaśniła
Skarżącym, że w związku z dochodzeniem należnego świadczenia po zmarłym dłuż‐
niku żądanie zaprzestania przetwarzania danych osobowych nie może zostać speł‐
nione. Jako podstawa prawna wskazany został przepis art. 23 ust. 1 pkt 5 w zw. z
art. 23 ust. 4 pkt 2 ustawy o ochronie danych osobowych z 1997 r.
10. W dniu 20.07.2017 r. oboje Skarżący, w formie wiadomości e-mail, zażądali od Ad‐
ministratorów „zaprzestania nękania” oraz powołując się na załączony do wiadomo‐
ści dokument w postaci spisu inwentarza po zmarłej stwierdzili, że nie są
spadkobiercami przedmiotowej umowy pożyczki.
11. W odpowiedzi na powyższe Administratorzy poinformowali Skarżących, że przetwa‐
rzanie ich danych osobowych przez Administratorów jest legalne, ponieważ Skarżą‐
cy są spadkobiercami zmarłej dłużniczki. Ponadto Administratorzy wskazali Skarżą‐
cym, że przesłany przez nich spis inwentarza wymaga uzupełnienia, bowiem z do‐
kumentacji posiadanej przez G. wynika, czego nie uwzględniono w spisie inwenta‐
rza, że T. P. przysługiwało spółdzielcze własnościowe prawo do lokalu. Nadto w spi‐
sie nie uwzględniono wierzytelności na rzecz G. a dopiero po uzyskaniu uzupełnio‐
nego spisu inwentarza byłoby właściwe zweryfikowanie zakresu odpowiedzialności
Skarżących.

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 4 z 9

12. Pismami z 16 marca 2021 roku (data wpływu 24 marca 2021 roku) Administratorzy
wskazali, że nie przetwarzają danych Skarżących w celu dochodzenia wierzytelności
przysługującej im wobec zmarłej matki Skarżących. Niemniej przetwarzają te dane
stosownie do przepisu art. 6 ust. 1 lit. f) Rozporządzenia 679/2016 do celów wynika‐
jących z prawnie uzasadnionych interesów, jakim jest obrona przed roszczeniami
Skarżących, w tym roszczeniami związanymi z niniejszym postępowaniem, do czasu
przedawnienia się roszczeń Skarżących przeciwko Administratorom.

Uzasadnienie prawne
Po przeanalizowaniu zgromadzonego w sprawie materiału dowodowego, Prezes Urzędu
Ochrony Danych Osobowych stwierdza, co następuje.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwana dalej także „ustawą o
ochronie danych osobowych z 2018 r.”. W myśl art. 160 ust. 1-3 ustawą o ochronie da‐
nych osobowych z 2018 r., postępowania prowadzone przez Generalnego Inspektora
Ochrony Danych Osobowych, wszczęte i niezakończone przed dniem wejścia w życie ni‐
niejszej ustawy, prowadzone są przez Prezesa Urzędu Ochrony Danych Osobowych na
podstawie ustawy z dnia 29 sierpnia 1997 r. o ochronie danych osobowych (Dz.U. z 2016
r. poz. 922 ze zm.), zgodnie z zasadami określonymi w Kodeksie postępowania admini‐
stracyjnego. Jednocześnie, czynności dokonane w postępowaniach, wszczętych i nieza‐
kończonych przed dniem wejścia w życie przepisów ustawy o ochronie danych
osobowych z 2018 r., pozostają skuteczne.
Od dnia 25 maja 2018 r. zastosowanie ma rozporządzenie Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych
osobowych) (Dz. Urz. UE L 119 z 04.05.2016, str. 1 oraz Dz. Urz. UE L 127 z 23.05.2018,
str. 2), zwane dalej także „RODO”.
Uwzględniając powyższe stwierdzić zatem należy, iż niniejsze postępowanie, wszczęte i
niezakończone przed dniem 25 maja 2018 r., prowadzone jest na podstawie ustawy o
ochronie danych osobowych z 1997 r. (w zakresie dotyczącym przepisów regulujących
procedurę administracyjną) oraz na podstawie RODO (w zakresie rozstrzygającym o
legalności procesu przetwarzania danych osobowych).
Prezes UODO jest organem właściwym w sprawie ochrony danych osobowych i organem
nadzorczym w rozumieniu RODO (art. 34 ust. 1 i 2 ustawy o ochronie danych osobowych
z 2018). Prezes UODO prowadzi postępowania w sprawie naruszenia przepisów o ochro‐
nie danych osobowych (art. 60 ustawy o ochronie danych osobowych z 2018 r.), przy

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 5 z 9

czym w sprawach nieuregulowanych w ustawie o ochronie danych osobowych z 2018 r.,
do postępowań administracyjnych przed Prezesem UODO, w szczególności unormowa‐
nych w rozdziale 7 ustawy – postępowań w sprawie naruszenia przepisów o ochronie da‐
nych osobowych, stosuje się przepisy Kpa (art. 7 ust. 1 ustawy o ochronie danych osobo‐
wych z 2018 r.). Stosownie do art. 57 ust. 1 RODO, bez uszczerbku dla innych zadań
określonych na mocy niniejszego rozporządzenia każdy organ nadzorczy na swoim tery‐
torium monitoruje i egzekwuje stosowanie niniejszego rozporządzenia (lit. a) oraz prowa‐
dzi postępowania w sprawie stosowania niniejszego rozporządzenia, w tym na podstawie
informacji otrzymanych od innego organu nadzorczego lub innego organu publicznego
(lit. h). Instrumentami realizacji zadań przewidzianych w art. 57 ust. 1 RODO są w szcze‐
gólności określone w art. 58 ust. 2 RODO, uprawnienia naprawcze, w tym możliwość: wy‐
dawania ostrzeżeń administratorowi lub podmiotowi przetwarzającemu dotyczących
możliwości naruszenia przepisów niniejszego rozporządzenia poprzez planowane opera‐
cje przetwarzania (lit. a), udzielania upomnień administratorowi lub podmiotowi przetwa‐
rzającemu w przypadku naruszenia przepisów niniejszego rozporządzenia przez operacje
przetwarzania (lit. b), nakazania administratorowi lub podmiotowi przetwarzającemu do‐
stosowania operacji przetwarzania do przepisów niniejszego rozporządzenia, a w
stosownych przypadkach wskazanie sposobu i terminu (lit. d).
Stosownie do art. 57 ust. 1 RODO, bez uszczerbku dla innych zadań określonych na
mocy tego rozporządzenia, każdy organ nadzorczy na swoim terytorium monitoruje i eg‐
zekwuje stosowanie tego rozporządzenia (lit. a) oraz rozpatruje skargi wniesione przez
osobę, której dane dotyczą, lub przez umocowany przez nią – zgodnie z art. 80 RODO –
podmiot, organizację lub zrzeszenie, w odpowiednim zakresie prowadzi postępowania w
przedmiocie tych skarg i w rozsądnym terminie informuje skarżącego o postępach i
wynikach tych postępowań (lit. f).
W tym miejscu wskazać należy, że Prezes Urzędu Ochrony Danych Osobowych wydając
decyzję administracyjną zobowiązany jest do rozstrzygania w oparciu o stan faktyczny
istniejący w chwili wydania tej decyzji. Jak podnosi doktryna „organ administracji pu‐
blicznej ocenia stan faktyczny sprawy według chwili wydania decyzji administracyjnej.
Reguła ta odnosi się także do oceny stanu prawnego sprawy, co oznacza, że organ admi‐
nistracji publicznej wydaje decyzję administracyjną na podstawie przepisów prawa obo‐
wiązujących w chwili jej wydania (…). Rozstrzyganie w postępowaniu administracyjnym
polega na zastosowaniu obowiązującego prawa do ustalonego stanu faktycznego sprawy
administracyjnej. W ten sposób organ administracji publicznej realizuje cel postępowania
administracyjnego, jakim jest urzeczywistnienie obowiązującej normy prawnej w zakre‐
sie stosunków administracyjno-prawnych, gdy stosunki te tego wymagają” (Komentarz
do ustawy z dnia 14 czerwca 1960 r. Kodeks postępowania administracyjnego, M. Jaś‐
kowska, A. Wróbel, Lex., el/2012). Również Naczelny Sąd Administracyjny – w wyroku z
dnia 7 maja 2008 r. w sprawie o sygn. akt I OSK 761/07 stwierdził, iż cyt.: „badając bo‐
wiem legalność przetwarzania danych osobowych, GIODO ma obowiązek ustalenia, czy
na datę wydawania rozstrzygnięcia w sprawie dane konkretnego podmiotu są przetwa‐
rzane oraz czy czynione to jest w sposób zgodny z prawem”.

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 6 z 9

Zgodnie z brzmieniem przepisu art. 23 ust. 1 ustawy o ochronie danych osobowych z
1997, obowiązującej w okresie, którego dotyczyła skarga Skarżących, przetwarzanie da‐
nych osobowych było dopuszczalne, gdy: osoba, której dane dotyczą, wyrazi na to zgo‐
dę, chyba że chodzi o usunięcie dotyczących jej danych (pkt 1), jest to niezbędne dla
zrealizowania uprawnienia lub spełnienia obowiązku wynikającego z przepisu prawa (pkt
2), jest to konieczne do realizacji umowy, gdy osoba, której dane dotyczą, jest jej stroną
lub gdy jest to niezbędne do podjęcia działań przed zawarciem umowy na żądanie oso‐
by, której dane dotyczą (pkt 3), jest niezbędne do wykonania określonych prawem zadań
realizowanych dla dobra publicznego (pkt 4), jest to niezbędne dla wypełnienia prawnie
usprawiedliwionych celów realizowanych przez administratorów danych albo odbiorców
danych, a przetwarzanie nie narusza praw i wolności osoby, której dane dotyczą (pkt 5).
W myśl przepisów obowiązujących obecnie (od dnia 25 maja 2018 r., tj. od dnia rozpo‐
częcia stosowania przepisów RODO) przetwarzanie danych osobowych jest zgodne z pra‐
wem, gdy administrator danych legitymuje się co najmniej jedną z określonych w art. 6
ust. 1 RODO, materialnych przesłanek przetwarzania danych osobowych. Według wyżej
wskazanego przepisu przetwarzanie danych osobowych jest zgodne z prawem wyłącz‐
nie, gdy zostanie spełniony jeden z wymienionych warunków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonywania umowy, której stroną jest osoba, któ‐
rej dane dotyczą, lub do podjęcia działań na żądanie osoby, której dane dotyczą,
przed zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem (art. 6
ust. 1 lit. f RODO).
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐
rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład w przypadkach, gdy zachodzi

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 7 z 9

istotny i odpowiedni rodzaj powiązania między osobą, której dane dotyczą, a administra‐
torem, na przykład gdy osoba, której dane dotyczą, jest klientem administratora lub
działa na jego rzecz. Należy uznać, że dochodzenie przez podmiot roszczeń finansowych
jest prawnie uzasadnionym interesem administratora w rozumieniu RODO. Dochodzenie
roszczeń i przetwarzanie w tym celu adekwatnych danych osobowych nie stanowi nie‐
proporcjonalnego ograniczenia praw i wolności osoby, której dane dotyczą.

Ocena prawna
Odnosząc powyższe nomy prawne do ustalonego w sprawie stanu faktycznego, wskazać
należy, że Administratorzy pozyskali dane osobowe Skarżących w związku z zawarciem
umowy przelewu wierzytelności zawartej w dniu 30.12.2014 r. ze S. w G., z tytułu umo‐
wy pożyczki nr (…) zawartej przez T. P. w dniu 04.10.2012 r. Przelew wierzytelności znaj‐
duje oparcie w art. 509 § 1 ustawy z dnia 23 kwietnia 1964 r. Kodeks cywilny, zgodnie, z
którą wierzyciel może bez zgody dłużnika przenieść wierzytelność na osobę trzecią
(przelew), chyba że sprzeciwiałoby się to ustawie, zastrzeżeniu umownemu albo
właściwości zobowiązania.
Przelew wierzytelności wiąże się z uprawnieniem do przekazania nabywcy danych oso‐
bowych dłużnika umożliwiających podjęcie względem niego stosowanych działań zmie‐
rzających do odzyskania należności. Powyższa dopuszczalność przelewu wierzytelności
nie podlegała ograniczeniom umownym ani ustawowym. W tym miejscu wymaga powo‐
łania stanowisko Naczelnego Sądu Administracyjnego (zwany dalej: NSA) orzekającego w
składzie 7 sędziów, który w wyroku z dnia 6 czerwca 2005 r. (OPS 2/2005), wskazał, że
przekazanie danych osobowych dłużników firmom windykacyjnym może nastąpić bez ich
zgody, nie naruszając przy tym ochrony danych osobowych.
Pożyczkobiorczyni zmarła nie regulując zobowiązania wynikającego z umowy. Zgodnie z
art. 922 § 1 Kodeksu Cywilnego, prawa i obowiązki majątkowe zmarłego przechodzą z
chwilą jego śmierci na jedną lub kilka osób stosownie do przepisów tego kodeksu. Należy
zatem zgodzić się, że wierzycielowi przysługuje uprawnienie do dochodzenia spłaty
zadłużenia - długu spadkowego - od jej następców prawnych.
W rezultacie powyższych czynności, Administratorzy stali się administratorami danych
osobowych Skarżących, przetwarzając je w celu windykacji nabytej należności. Przesłan‐
ką legalizującą pozyskanie danych osobowych Skarżących przez Administratorów był art.
23 ust. 1 pkt. 2 ustawy z dnia 29 sierpnia 1997 roku o ochronie danych osobowych (Dz.
U. z 2016 r. poz. 922 ze zm.) w zw. z art. 922 § 1 Kodeksu cywilnego., a mianowicie prze‐
pisy prawa dotyczące przelewu wierzytelności oraz następstwa prawnego po zmarłej.
W ocenie Prezesa Urzędu Ochrony Danych Osobowych, przetwarzanie przez Administra‐
torów danych osobowych Skarżących nie może być oceniane jako naruszające ich prawa

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 8 z 9

i wolności. Skarżący musieli się bowiem liczyć z tym, że jako następcy prawni zmarłej
pożyczkobiorczyni, ich prawo do prywatności mogło zostać ograniczone ze względu na
dochodzenie przez wierzyciela należnych mu kwot (w oparciu o w/w przepis art. 922 § 1
Kodeksu cywilnego). W przeciwnym przypadku mogłoby dojść do sytuacji, w której dłuż‐
nik lub jego spadkobiercy, powołując się na prawo do ochrony danych osobowych (prawo
do prywatności), skutecznie uchylaliby się od spoczywającego na nich obowiązku speł‐
nienia świadczenia. W konsekwencji stanowiłoby to nieracjonalne ograniczenie prawa
wierzyciela do uzyskania należnej mu zapłaty.
Aktualnie Administratorzy nie przetwarzają już danych Skarżących w celu dochodzenia
wierzytelności przysługującej G. wobec zmarłej matki Skarżących. Niemniej przetwarzają
te dane stosownie do przepisu art. 6 ust. 1 lit. f) Rozporządzenia 679/2016 do celów wy‐
nikających z prawnie uzasadnionych interesów, jakim jest obrona przed roszczeniami
Skarżących, w tym roszczeniami związanymi z niniejszym postępowaniem, do czasu
przedawnienia się roszczeń Skarżących przeciwko Administratorom. Trzeba w tym miej‐
scu wskazać także na art. 17 ust. 3 lit. e) RODO. Treść tego przepisu wskazuje, że osoba,
której dane dotyczą, ma prawo żądania od administratora niezwłocznego usunięcia doty‐
czących jej danych osobowych a administrator ma obowiązek bez zbędnej zwłoki usunąć
dane osobowe, lecz reguła ta nie ma zastosowania w zakresie, w jakim przetwarzanie
tych danych jest niezbędne do ustalenia, dochodzenia lub obrony roszczeń. W doktrynie
wskazuje się, że „(…) wyłączenie uprawnienia do żądania usunięcia danych, określone w
ust. 3 lit. e komentowanego artykułu, dotyczy przypadków, gdy przetwarzanie danych
jest niezbędne "do ustalenia, dochodzenia lub obrony roszczeń". Prawodawca unijny
uznał, iż w tym przypadku możliwość korzystania z uprawnienia do żądania usunięcia da‐
nych mogłaby uniemożliwić realizację uprawnień innych podmiotów (np. wierzycieli) i
mogłaby stanowić przejaw nadużycia prawa do ochrony danych, dlatego wyłączył
możliwość skorzystania z omawianego uprawnienia.” Fajgielski Paweł. Art. 17. W: Ko‐
mentarz do rozporządzenia nr 2016/679 w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (ogólne rozporządzenie o ochronie danych), [w:]
Ogólne rozporządzenie o ochronie danych. Ustawa o ochronie danych osobowych.
Komentarz. Wolters Kluwer Polska, 2018.
W niniejszej sprawie należy uznać, że Administratorzy przetwarzali i przetwarzają dane
osobowe Skarżących zgodnie z przepisami o ochronie tych danych. W związku z tym nie
ma podstaw do wydania decyzji administracyjnej, nakazującej zaniechanie przetwarza‐
nia i usunięcie danych osobowych Skarżącej. W niniejszej sprawie nie można przypisać
Administratorom naruszenia przepisów o ochronie danych osobowych i nie jest uzasad‐
nione wydanie przez Prezesa Urzędu Ochrony Danych Osobowych jakiegokolwiek z
nakazów, o których mowa w art. 58 RODO.
Odnosząc się jeszcze do żądania Skarżących w zakresie zawiadomienia organów ściga‐
nia o popełnieniu przez Administratorów przestępstwa, wskazać należy, że Skarżący
mogą składać tylko takie wnioski, które mogą być rozpatrzone przez wydanie decyzji ad‐

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

Decyzja DKE.523.20.2021

Strona 9 z 9

ministracyjnej. Tymczasem ustawa nie daje organowi ochrony danych uprawnień do koń‐
czenia prowadzonego postępowania poprzez skierowanie w formie decyzji administracyj‐
nej zawiadomienia do organów ścigania o popełnieniu przestępstwa. Jak wskazał Naczel‐
ny Sąd Administracyjny w wyroku z dnia 19 listopada 2001 r. (sygn. akt II SA 2702/00):
„osoba dochodząca ochrony swych praw w trybie ustawy o ochronie danych osobowych
nie jest podmiotem postępowania obliczonego na wydanie decyzji o zawiadomieniu sto‐
sownego organu o przestępstwie w zakresie przetwarzania danych osobowych i nie
może się tego domagać od GIODO w administracyjno-prawnych formach tego postępo‐
wania. Przepis art. 19 ustawy nie daje bowiem stronie roszczenia w tym względzie”. Wo‐
jewódzki Sąd Administracyjny w Warszawie w wyroku z dnia 13 listopada 2009 r. (sygn.
akt II SA/Wa 612/2009) orzekł: „Skierowane przez Generalnego Inspektora Ochrony Da‐
nych Osobowych zawiadomienia o popełnienia przestępstwa następuje poprzez wystą‐
pienie do organu właściwego do wszczęcia postępowania karnego w danej sprawie, a po‐
nadto jako należące do kompetencji organu realizowane jest z urzędu, a nie na wniosek
osób zainteresowanych”. Wobec powyższego należy stwierdzić, że organ nie ma pod‐
staw prawnych do rozpatrzenia tego żądania Skarżących w niniejszym postępowaniu.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_20/content

2025-09-03 13:43

