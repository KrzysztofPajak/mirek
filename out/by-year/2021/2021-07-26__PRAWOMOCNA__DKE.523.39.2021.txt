Warszawa, 26 lipca 2021
PRAWOMOCNA

Decyzja
DKE.523.39.2021

Na podstawie art. 105 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r., poz. 735 ze zm.), art. 160 ust. 1 i 2 ustawy z dnia 10
maja 2018 r. o ochronie danych osobowych (Dz. U. z 2019 r., poz. 1781) w związku z art.
12 pkt 1-2 i art. 22 ustawy z dnia 29 sierpnia 1997 r. o ochronie danych osobowych (Dz.
U. z 2016 r., poz. 922 ze zm.) oraz z art. 57 ust. 1 pkt a) i h) rozporządzenia Parlamentu
Europejskiego i Rady (UE) 2016/679 z dnia 27 kwietnia 2016 r. w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016 r. str. 1 ze zmianą ogłoszoną w Dz. Urz. UE L 127 z 23.05.2018 r. str. 2),
po przeprowadzeniu wszczętego z urzędu postępowania administracyjnego w sprawie
zarzutów dotyczących odmówienia wydania adresatowi, bez przekazania przez niego
kserokopii dowodu osobistego, przesyłki (umowy o świadczenie usług telekomunikacyj‐
nych z (…)) przez pracownika D. Sp. z o.o. z siedzibą w W., Prezes Urzędu Ochrony
Danych Osobowych
umarza postępowanie.

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

Decyzja DKE.523.39.2021

Strona 2 z 6

Uzasadnienie

Stan faktyczny
Do Prezesa Urzędu Ochrony Danych Osobowych (dawniej: Generalnego Inspektora
Ochrony Danych Osobowych) wpłynęło anonimowe zawiadomienie o możliwości wystą‐
pienia nieprawidłowości w procesie przetwarzania danych osobowych przez D. Sp. z o.o.
z siedzibą w W. (zwaną dalej także: Spółką) w związku ze świadczeniem przez ww. usług
kurierskich.
Jak wynikało z przekazanej organowi nadzorczemu informacji, pracownik Spółki, podczas
realizacji usługi doręczenia przesyłki w postaci umowy o świadczenie usług telekomuni‐
kacyjnych (…), odmówił wydania korespondencji adresatowi bez przekazania przez niego
kserokopii dowodu osobistego. Bezpośrednio po opisywanym incydencie, adresat prze‐
syłki skontaktował się z infolinią (…), gdzie został poinformowany o tym, że opisywana
praktyka nie wynika z wymogów stawianych przez operatora telefonii komórkowej, ale
wyłącznie z wewnętrznej polityki Spółki.
W związku z pozyskaną informacją, Prezes Urzędu Ochrony Danych Osobowych (zwany
dalej także: Prezesem UODO) wszczął z urzędu postępowanie administracyjne w niniej‐
szej sprawie, celem ustalenia czy Spółka faktycznie pozyskuje i przetwarza dane osobo‐
we adresatów doręczanych przesyłek zawarte w kserokopiach ich dowodów osobistych,
a jeżeli tak, to na jakiej podstawie prawnej, w jakim celu oraz zakresie.
W toku przeprowadzonego postępowania wyjaśniającego Prezes Urzędu Ochrony Danych
Osobowych ustalił następujące okoliczności faktyczne, mające istotne znaczenie dla
rozstrzygnięcia sprawy:
1. D. Sp. z o.o. (dawniej: M. Sp. z o.o.) z siedzibą w W., wpisana do Rejestru Przedsię‐
biorców Krajowego Rejestru Sądowego (KRS nr (…)) prowadzi m.in. działalność w za‐
kresie świadczenia usług pocztowych i kurierskich oraz transportu drogowego towa‐
rów.
2. W ramach wykonywanej działalności, Spółka współpracuje z O. S.A. z siedzibą w W.
(dawniej: P. Sp. z o.o. oraz T. S.A.), operatorem telekomunikacyjnym oferującym
usługi z zakresu telefonii komórkowej – w tym usługi marki (…).
3. Na mocy Umowy ramowej (…) z 12 lipca 2007 r. Nr (…), Spółka zobowiązała się wy‐
konywać na rzecz O. S.A. (zwaną dalej także: O.) usługi przewozowe, polegające na
przesyłaniu i doręczaniu przesyłek w obrocie miejskim i krajowym, do miejsc wyzna‐
czonych przez O. na terenie całego kraju oraz usługi logistyczne, w tym: konfekcjo‐

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

Decyzja DKE.523.39.2021

4.

5.

6.

Strona 3 z 6

nowanie towaru, wydruk i podpisywanie dokumentów, pakowanie i adresowanie
przesyłek (§ 2 ust. 1 pkt 1 i 2 umowy ramowej).
Zgodnie z postanowieniami umowy o powierzenie przetwarzania danych osobo‐
wych, stanowiącej załącznik nr (…) do zawartego 10 lutego 2014 r. Aneksu nr (…)
do Umowy ramowej, O. – działając jako administrator danych – powierzyła Spółce,
celem realizacji zapisów Umowy (…), dane osobowe przetwarzane w zbiorze A.
Zgromadzone w zbiorze informacje o klientach, O. przetwarzała w oparciu o art. 23
ust. 1 pkt 1 i 3 ustawy z 29 sierpnia 1997 r. o ochronie danych osobowych (którego
odpowiednik stanowi obecnie art. 6 ust. 1 lit. a) i lit. b) rozporządzenia Parlamentu
Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swo‐
bodnego przepływu takich danych oraz uchylenia dyrektywy 95/46/WE), tj. na pod‐
stawie zgód wyrażonych przez osoby, których dane dotyczą oraz w związku z ko‐
niecznością realizacji umowy, gdy osoba, której dane dotyczą, była jej stroną lub
gdy było to niezbędne do podjęcia działań przed zawarciem umowy na żądanie oso‐
by, której dane dotyczą. Podstawę powierzenia przetwarzania danych Spółce stano‐
wił natomiast art. 31 ustawy z 29 sierpnia 1997 r. o ochronie danych osobowych
(któremu odpowiada obecnie art. 28 ww. rozporządzenia). Zakres powierzonych da‐
nych obejmował następujące kategorie danych: imię i nazwisko abonenta, adres,
numer dowodu osobistego/ PESEL, numer telefonu oraz adres e-mail (§ 1-3 umowy
powierzenia przetwarzania).
Za pośrednictwem Spółki, O. dokonywała m.in. doręczeń umów o świadczenie usług
telekomunikacyjnych. W stosowanym przez O. wzorze umowy abonenckiej, znajdo‐
wała się rubryka, którą każdorazowo wypełniać powinien kurier w celu potwierdze‐
nia tożsamości adresata takiej umowy, opatrzona zapisem o następującej treści:
„Zweryfikowałem tożsamość odbiorcy na podstawie dowodu osobistego/ paszportu
(…) oraz odebrałem dodatkowy dokument z imieniem i nazwiskiem odbiorcy.” W ru‐
bryce tej kurier obowiązany był wpisać 2 ostatnie cyfry numeru PESEL adresata,
datę doręczenia umowy oraz swoje imię i nazwisko.
Do celów realizacji postanowień Umowy ramowej, Spółka opracowała Instrukcję ope‐
racyjną z 24 kwietnia 2013 r. dotyczącą doręczeń akcesoriów, umów (w tym umów o
świadczenie usług telekomunikacyjnych marki (…)) oraz innych dokumentów,
wystawianych przez O. Jak wynikało z zapisów instrukcji, „wbrew treści oświadczenia
drukowanego na umowie (…) kurier nie pobiera dodatkowego dokumentu od
odbiorcy przesyłki podczas doręczenia”. Instrukcja wyraźnie wskazywała zakres
czynności do wykonania których upoważniony był kurier, te zaś ograniczały się do
weryfikacji tożsamości odbiorcy przesyłki na podstawie oryginału dowodu osobiste‐
go (lub paszportu), poprzez porównanie pierwszych dziewięciu cyfr numeru PESEL w
dowodzie osobistym adresata z dziewięcioma cyframi PESEL wydrukowanymi na
umowie (obok miejsca przewidzianego na podpis odbiorcy). Kurier uprawniony był
do wydania przesyłki adresatowi tylko wówczas, gdy oba te numery były ze sobą
zgodne.

7.

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

Decyzja DKE.523.39.2021

8.

9.

Strona 4 z 6

W związku ze świadczeniem usług telekomunikacyjnych (…), O. S.A. nie przetwarza‐
ła danych osobowych abonentów zawartych w kserokopii dowodu osobistego.
Upoważnienie takiego O. nie udzieliła również Spółce.
Mając natomiast na uwadze widniejący na wzorze umowy o świadczenie usług tele‐
komunikacyjnych (…), a wprowadzający w błąd zapis, dotyczący rzekomego obo‐
wiązku odebrania przez kuriera dodatkowego dokumentu z imieniem i nazwiskiem
odbiorcy przesyłki, w toku niniejszego postępowania wyjaśniającego Spółka dokona‐
ła aktualizacji wzorca poprzez wyeliminowanie z niego budzących wątpliwości treści.
Zmian dokonano także w Instrukcji operacyjnej Spółki z 24 kwietnia 2013 r. dotyczą‐
cej doręczeń akcesoriów, umów oraz innych dokumentów O. Stosownie do jej
obecnego brzmienia, „kurier nie pobiera dodatkowego dokumentu od odbiorcy
przesyłki podczas doręczenia”. W przypadku zaś, gdy na druku umowy widnieje
zapis o odmiennej treści, „fragment oświadczenia o tym mówiący należy skreślić”.
Aktualizacja obowiązuje od 12 maja 2016 r. i wyłącza możliwość omyłkowego pobra‐
nia kserokopii dowodu osobistego adresata przesyłki przez kuriera.

Uzasadnienie prawne
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Na wstępie wskazać należy, iż z dniem 25 maja 2018 r. w życie weszły przepisy ustawy z
dnia 10 maja 2018 r. o ochronie danych osobowych (Dz. U. z 2019 r., poz. 1781), zwanej
dalej „u.o.d.o.”.
W myśl art. 160 ust. 1-3 u.o.d.o., postępowania prowadzone przez Generalnego Inspek‐
tora Ochrony Danych Osobowych, wszczęte i niezakończone przed dniem wejścia w ży‐
cie niniejszej ustawy, prowadzone są przez Prezesa Urzędu Ochrony Danych Osobowych
na podstawie ustawy z dnia 29 sierpnia 1997 r. o ochronie danych osobowych (Dz. U. z
2016 r. poz. 922 ze zm.), zgodnie z zasadami określonymi w ustawie z dnia 14 czerwca
1960 r. Kodeks postępowania administracyjnego (Dz. U. z 2021 r., poz. 735 ze zm.). Jed‐
nocześnie, czynności dokonane w postępowaniach, wszczętych i niezakończonych przed
dniem wejścia w życie przepisów u.o.d.o., pozostają skuteczne.
Od dnia 25 maja 2018 r. zastosowanie ma również rozporządzenie Parlamentu Europej‐
skiego i Rady (UE) 2016/679 z dnia 27 kwietnia 2016 r. w sprawie ochrony osób fizycz‐
nych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016, str. 1 oraz Dz. Urz. UE L 127 z 23.05.2018 r. str. 2.), zwane dalej „Rozporzą‐
dzeniem 2016/679”.

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

Decyzja DKE.523.39.2021

Strona 5 z 6

Stosownie do art. 57 ust. 1 Rozporządzenia 2016/679, bez uszczerbku dla innych zadań
określonych na mocy tego rozporządzenia, każdy organ nadzorczy na swoim terytorium
monitoruje i egzekwuje stosowanie tego rozporządzenia (lit. a) oraz prowadzi postępo‐
wania w sprawie stosowania niniejszego rozporządzenia, w tym na podstawie informacji
otrzymanych od innego organu nadzorczego lub innego organu publicznego (lit. h).
Uwzględniając powyższe stwierdzić zatem należy, iż niniejsze postępowanie, wszczęte i
niezakończone przed dniem 25 maja 2018 r., prowadzone jest na podstawie ustawy z
dnia 29 sierpnia 1997 r. o ochronie danych osobowych (w zakresie dotyczącym przepi‐
sów regulujących procedurę administracyjną) oraz na podstawie Rozporządzenia
2016/679 (w zakresie rozstrzygającym o legalności procesu przetwarzania danych oso‐
bowych). Wynikający z przepisów prawa sposób prowadzenia postępowań w sprawach
rozpoczętych i niezakończonych przed dniem wejścia w życie nowych regulacji z zakresu
ochrony danych osobowych koreluje z ugruntowanym stanowiskiem doktryny, zgodnie z
którym „organ administracji publicznej ocenia stan faktyczny sprawy według chwili wy‐
dania decyzji administracyjnej. Reguła ta odnosi się także do oceny stanu prawnego
sprawy, co oznacza, że organ administracji publicznej wydaje decyzję administracyjną
na podstawie przepisów prawa obowiązujących w chwili jej wydania” (Komentarz do
ustawy z dnia 14 czerwca 1960 r. Kodeks postępowania administracyjnego (Dz. U.
00.98.1071) M. Jaśkowska, A. Wróbel, Lex., el/2012).

Ocena prawna
Odnosząc powyższe do ustalonego stanu faktycznego podkreślić należy, że w toku pro‐
wadzonego postępowania wyjaśniającego Prezes Urzędu Ochrony Danych Osobowych
ustalił, iż D. Sp. z o.o. nie pozyskuje danych osobowych adresatów doręczanych przesy‐
łek, zawartych w kserokopii dowodu osobistego. Powyższe nigdy nie było praktyką Spółki
i brak jest jednoznacznych dowodów, które wskazywałyby, że tego rodzaju sytuacje mia‐
ły kiedykolwiek miejsce. Zważyć należy, że otrzymana przez organ nadzorczy informacja
dotycząca rzekomych nieprawidłowości związanych z przetwarzaniem danych osobo‐
wych, pozyskiwanych w związku z realizacją usług kurierskich, była informacją anonimo‐
wą. Z uwagi na fakt, iż osoba sygnalizująca nie przekazała żadnych bliższych informacji
dotyczących swojej tożsamości, ani szczegółów dotyczących opisywanego przez nią zda‐
rzenia (takich jak np. data oraz miejsce, w jakim miała miejsce próba doręczenia przesył‐
ki, podczas której doręczający zażądał przekazania kopii dowodu osobistego adresata),
nie sposób było zweryfikować zasadności przedstawionych w zawiadomieniu zarzutów,
stawianych pod adresem Spółki.
Wszelkie uzyskane w toku postępowania, a przy tym niebudzące wątpliwości co do ich
prawdziwości dowody, w tym: Umowa ramowa (…) z 12 lipca 2007 r. (…) zawarta pomię‐
dzy Spółką a O., umowa powierzenia przetwarzania danych (stanowiąca załącznik nr (…)

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

Decyzja DKE.523.39.2021

Strona 6 z 6

do zawartego 10 lutego 2014 r. Aneksu nr (…) do Umowy ramowej), wzory umów o
świadczenie usług telekomunikacyjnych (…) oraz instrukcja operacyjna Spółki z 24
kwietnia 2013 r. dotycząca doręczeń akcesoriów, umów oraz innych dokumentów na
rzecz klientów O., wskazują na to, że Spółka – działając jako podmiot przetwarzający
dane osobowe abonentów O. – nie była i nie jest uprawniona do pozyskiwania danych za‐
wartych w kserokopiach dowodów osobistych adresatów doręczanych przesyłek.
Należy wprawdzie wskazać, że we wzorze umowy o świadczenie usług telekomunikacyj‐
nych (…), obowiązującym w chwili wszczęcia niniejszego postępowania, znajdował się
wprowadzający w błąd zapis, zgodnie z którym doręczający umowę kurier powinien był
zweryfikować tożsamość odbiorcy na podstawie dowodu osobistego/ paszportu oraz ode‐
brać dodatkowy dokument z imieniem i nazwiskiem odbiorcy. Jednakże z uwagi na brak
upoważnienia Spółki do takiego działania przez O. S.A. będącą w tym przypadku admini‐
stratorem danych osobowych jej klientów, w opracowanej przez Spółkę wewnętrznej in‐
strukcji dotyczącej doręczeń zawarto wyraźne zastrzeżenie, zgodnie z którym wbrew tre‐
ści oświadczenia drukowanego na umowie kurier nie pobiera dodatkowego dokumentu
od odbiorcy przesyłki podczas doręczenia. Co więcej, z uwagi na fakt, iż istniejąca po‐
między dokumentami rozbieżność mogła potencjalnie stwarzać niebezpieczeństwo wy‐
stąpienia pomyłki po stronie osoby doręczającej przesyłkę – która to sugerując się wzor‐
cem umowy mogła żądać przekazania kserokopii dowodu osobistego przez odbiorcę ko‐
respondencji – oba ww. dokumenty w toku postępowania zaktualizowano, eliminując z
nich kwestionowane zapisy. Koherentna ze sobą treść wskazywanej dokumentacji, jedno‐
znacznie przesądza o tym, że kurier nie pobiera dodatkowego dokumentu od odbiorcy
przesyłki podczas doręczenia.
Tym samym, zakres przetwarzanych przez Spółkę danych osobowych ogranicza się do
powierzonych jej na podstawie zawartej umowy powierzenia następujących kategorii da‐
nych: imienia oraz nazwiska abonenta, adresu, numeru dowodu osobistego/ PESEL,
numeru telefonu oraz adresu e-mail.
Wobec braku stwierdzenia jakichkolwiek nieprawidłowości w procesie przetwarzania da‐
nych osobowych przez D. Sp. z o.o. w związku z realizacją świadczonych przez Spółkę
usług kurierskich, a tym samym braku możliwości orzeczenia wobec Spółki jakiegokol‐
wiek środka naprawczego, przewidzianego w art. 18 ustawy z 29 sierpnia 1997 r. o
ochronie danych osobowych, postępowanie prowadzone w niniejszej sprawie należało
umorzyć na podstawie art. 105 § 1 k.p.a., wobec jego bezprzedmiotowości.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_39/content

2025-09-03 13:44

