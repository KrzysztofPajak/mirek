Warszawa, 24 sierpnia 2021
PRAWOMOCNA

Decyzja
DKE.523.18.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2018 r. poz. 2096 ze zm.), art. 160 ust. 1 i 2 ustawy z 10
maja 2018 r. o ochronie danych osobowych (Dz. U. z 2018 r. poz. 1000 ze zm.) w zw. z
art. 18 ustawy z dnia 29 sierpnia 1997 r. o ochronie danych osobowych (Dz. U. 2016 r.
poz. 922 ze zm.) oraz art. 14 Rozporządzenia Parlamentu Europejskiego i Rady UE
2016/679 z 27 kwietnia 2016 r. w sprawie ochrony osób fizycznych w związku z przetwa‐
rzaniem danych osobowych i w sprawie swobodnego przepływu takich danych (Dz. Urz.
UE L 119 z 04.05.2016, str. 1 oraz Dz. Urz. UE L 127 z 23.05.2018, str. 1 z późn. zm.),
po przeprowadzeniu postępowania administracyjnego w sprawie skargi G. B., zam. w Ł.
przy ul. (…) reprezentowanej przez r. pr. A. F. prowadzącą kancelarię radcy prawnego z
siedzibą w Ł przy ul. (…), na nieprawidłowości w przetwarzaniu jej danych osobowych
przez N. S.A. z siedzibą w W. przy ul. (…), Prezes Urzędu Ochrony Danych Osobowych
1. Nakazuje N. S.A. z siedzibą w W. przy ul. (…) dopełnienie obowiązku informacyjnego
wobec G. B., poprzez podanie jej na piśmie informacji, zgodnie z art. 14 Rozporzą‐
dzenia Parlamentu Europejskiego i Rady UE 2016/679 z 27 kwietnia 2016 r. w spra‐
wie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych (Dz. Urz. UE L 119 z 04.05.2016, str.
1 oraz Dz. Urz. UE L 127 z 23.05.2018, str. 1 z późn. zm.), dotyczących przetwarza‐
nia jej danych osobowych, w następującym zakresie:
–
cele przetwarzania
–
planowany okres przechowywania danych, a gdy nie jest to możliwe, kryteria
ustalania tego okresu
–
informacje o źródle pozyskania imienia, nazwiska i numeru telefonu Skarżącej
2. W pozostałym zakresie odmawia uwzględnienia wniosku

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 2 z 12

Uzasadnienie

Stan faktyczny
Do Generalnego Inspektora Ochrony Danych Osobowych (obecnie: Prezesa Urzędu
Ochrony Danych Osobowych), wpłynęła skarga G.B., zam. w Ł przy ul. (…), zwana dalej
także „Skarżącą”, reprezentowanej przez r. pr. A. F. prowadzącą kancelarię radcy praw‐
nego z siedzibą w Ł. przy ul. (…), na nieprawidłowości w przetwarzaniu danych osobo‐
wych Skarżącej przez N. S.A. z siedzibą w W. przy Al. (…), zwanej dalej także „Spółką”. Z
treści skargi wynikało, że nieprawidłowości w przetwarzaniu danych osobowych Skarżą‐
cej pojawiły się w kontekście działań Spółki, prowadzących do zawarcia ze Skarżącą
umowy świadczenia usług telekomunikacyjnych przez Spółkę.
Skarżąca podniosła, że nie udzielała Spółce uprzedniej zgody na kontakt telefoniczny w
celu przedstawienia oferty handlowej jak również jakiejkolwiek zgody na przetwarzanie
jej danych osobowych. Skarżąca wskazała, że skontaktował się z nią przedstawiciel Spół‐
ki, podszywając się pod ówczesnego operatora telekomunikacyjnego Skarżącej, a w re‐
zultacie tego kontaktu Skarżąca zawarła niekorzystną dla siebie umowę ze Spółką,
działając pod wpływem błędu co do tożsamości Spółki.
Skarżąca wskazała na konieczność wyjaśnienia, na jakiej podstawie Spółka weszła w po‐
siadanie jej danych osobowych w postaci imienia, nazwiska i numeru telefonu, na jakiej
podstawie Spółka, bez uprzedniej zgody Skarżącej, stosowała wobec niej marketing bez‐
pośredni oraz na jakiej podstawie Spółka weszła w posiadanie pozostałych danych oso‐
bowych Skarżącej, zawartych w treści umowy, w sytuacji gdy dane te nie były przez
Skarżącą przekazywane Spółce.
W odniesieniu do treści pisemnej umowy, zawartej między Skarżącą a Spółką, Skarżąca
podniosła, że została pozbawiona możliwości swobodnego wyrażenia zgody na przetwa‐
rzanie jej danych osobowych przez Spółkę, a także inne, bliżej nieokreślone w umowie
przedsiębiorstwa telekomunikacyjne, gdyż pola do wyrażenia tych zgód były już zazna‐
czone na egzemplarzach umowy doręczonych Skarżącej. Do skargi załączona była mię‐
dzy innymi umowa świadczenia usług telekomunikacyjnych przez N. S.A., z oznaczoną
datą wydruku 24 października 2016 roku, podpisana przez Skarżącą 2 listopada 2016
roku (zwana dalej także „Umową”). W treści Umowy zaznaczone drukiem były następują‐
ce zgody Skarżącej na przetwarzanie jej danych osobowych:
–
zgoda na przetwarzanie danych na podstawie art. 161 ust. 3 Ustawy Prawo
Telekomunikacyjne (pkt III. 9. Umowy)

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

–

Strona 3 z 12

zgoda na przetwarzanie danych w celu ich umieszczenia w publicznie dostępnym
spisie abonentów oraz na przekazanie tych danych innym przedsiębiorcom w celu
publikacji spisu abonentów lub świadczenia informacji o numerach telefonicznych.
Brak wyrażenia zgody jest równoznaczny z zastrzeżeniem numeru (pkt I. 12. Umo‐
wy)

W treści Umowy zaznaczone drukiem były następujące odmowy zgody Skarżącej na
przetwarzanie jej danych osobowych:
–
brak zgody na przetwarzanie danych oraz przesyłanie przez N. S.A. oraz podmioty
współpracujące z N. S.A., na wskazany adres korespondencyjny, adres poczty elek‐
tronicznej oraz numer telefonu, informacji handlowych i marketingowych, dotyczą‐
cych oferty N. S.A. oraz podmiotów współpracujących z N. S.A. (pkt I. 10. Umowy)
–
brak zgody na przetwarzanie danych teletransmisyjnych dla celów marketingu usług
telekomunikacyjnych przez okres obowiązywania Umowy (pkt I. 11. Umowy)
–
brak zgody na używanie przez N. S.A. telekomunikacyjnych urządzeń końcowych i
automatycznych systemów wywołujących dla celów marketingu bezpośredniego
(pkt I. 13. Umowy)
–
brak zgody na sprawdzenie danych Skarżącej w biurze informacji gospodarczych
oraz innych publicznie dostępnych baz wiarygodności dłużników (pkt I. 14. Umowy)
–
brak zgody na przesyłanie informacji handlowych na adres poczty elektronicznej
(pkt I. 16. Umowy)
Skarżąca wskazała ponadto, że Spółka nie wypełniła wobec niej obowiązku informacyjne‐
go w zakresie przetwarzania jej danych osobowych a zapisy zawarte w umowie ze Spół‐
ką uważa za niejasne, niepełne a zakres przekazania danych zbyt szeroki.
Skarżąca zaznaczyła, że złożyła Spółce oświadczenie o uchyleniu się od skutków praw‐
nych oświadczenia i traktuje przedmiotową umowę ze Spółką jako niezawartą. Skarżąca
podniosła, że niezależnie od tej czynności Spółka dalej przetwarzała jej dane osobowe
oraz udostępniła je podmiotowi U. sp. z o.o. w rezultacie umowy cesji wierzytelności.
Do skargi załączone było także wezwanie do zapłaty, datowane na 11 kwietnia 2017
roku, skierowane do Skarżącej przez U. sp. z o.o., w treści którego wskazano, że podmiot
ten nabył od Spółki wierzytelność wobec Skarżącej. Załącznikiem do skargi było również
zawiadomienie o cesji wierzytelności, datowane na 11 kwietnia 2017 roku, skierowane
do Skarżącej przez Spółkę, w którego treści jako nabywcę wierzytelności wskazano
podmiot U. sp. z o.o.
Skarżąca zażądała podjęcia działań zmierzających do przywrócenia stanu zgodnego z
prawem poprzez nakazanie:
–
usunięcia przez Spółkę jej danych osobowych a tym samym zaprzestania ich prze‐
twarzania
–
wszczęcia i prowadzenia postępowania w przedmiocie nałożenia kary finansowej za
praktyki stosowane przez Spółkę naruszające przepisy prawa z zakresu ochrony
danych osobowych
–

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 4 z 12

zobowiązania Spółki do udzielenia wyjaśnień dotyczących przetwarzania jej danych
osobowych, w tym, (wobec zarzutu braku wypełnienia przez Spółkę obowiązku infor‐
macyjnego wobec Skarżącej) przywrócenie stanu zgodnego z prawem poprzez
nakaz realizacji obowiązku informacyjnego
W rezultacie wniesienia przedmiotowej skargi, organ zwrócił się do Spółki o złożenie pi‐
semnych wyjaśnień co do okoliczności przedstawionych w skardze. W odpowiedzi na we‐
zwanie (data wpływu do Urzędu 25 sierpnia 2017 roku) Spółka wyjaśniła, że 2 listopada
2016 roku zawarła ze Skarżącą umowę o świadczenie usług telekomunikacyjnych a Skar‐
żąca podpisała egzemplarz umowy, w której wyraziła zgodę na przetwarzanie przez da‐
nych osobowych zawartych w umowie, w tym zgodę na przekazanie jej danych podmio‐
towi U. sp. z o.o. Dalej Spółka wskazała, że o wypełnieniu obowiązku informacyjnego
świadczy treść pkt. V Umowy zawartej ze Skarżącą. Spółka podkreśliła, że nie pozyskuje
danych osobowych abonenta, ponieważ zleca te obowiązki podmiotowi zewnętrznemu,
który imiona, nazwiska i numery telefonów pozyskuje z ogólnodostępnej bazy teleadre‐
sowej. Spółka wskazała dalej, że numer PESEL i adres zamieszkania przekazywane są
przez samego abonenta podczas rozmowy telefonicznej poprzedzającej zawarcie umo‐
wy, które to dane są niezbędne do przygotowania umowy na usługi telekomunikacyjne.
Spółka wyjaśniła, że dane osobowe Skarżącej przetwarza w celu dochodzenia roszczeń
związanych z zawartą umową. Spółka podniosła również, że nie ma w swoim systemie
reklamacji wysłanej przez Skarżącą, dotyczącej przetwarzania jej danych osobowych. W
wyjaśnieniach (data wpływu 15 czerwca 2020 roku) Spółka wskazała, że przetwarzanie
danych osobowych Skarżącej zakończyła w 2017 roku.
W załączeniu do tych wyjaśnień (data wpływu (…) czerwca 2020 roku) Spółka zawarła
kopię umowy zawartej ze Skarżącą w 2016 roku oraz płytę CD z nagraniem rozmowy te‐
lefonicznej między osobą działającą na rzecz Spółki a Skarżącą. Poniżej zamieszczona
została transkrypcja tej rozmowy:
„
Konsultant: Witam
Mężczyzna: yyy witam, przekazuję Panią G. B.
Konsultant: B., tak?
Kobieta: Tak?
Konsultant: yyy dzień dobry, z tej strony K. A. (…) es aaa (…)
Kobieta: Dzień dobry
Konsultant: tutaj dodam że rozmowa jest rejestrowana. W celu weryfikacji
poprosiłbym o Pani imię i nazwisko?
Kobieta: B. G.
Konsultant: Dobrze, eee proszę mi powiedzieć czy podpisała Pani eee dokumenty na
promocyjny abonament?
Kobieta: Tak
Konsultant: Dobrze, proszę mi powiedzieć czy kurier zostawił Pani egzemplarz umo‐
wy?
Kobieta: Tak

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 5 z 12

Konsultant: Dobrze, nadmienię, że ma Pani 14 dni na ewentualne odstąpienie od
umowy zawartej poza siedzibą, eee i proszę mi powiedzieć jak Pani ocenia pracę
kuriera, dobrze źle?
Kobieta: Bardzo dobrze, grzeczny
Konsultant: Dobrze, to w takim razie z mojej strony wszystko, życzę miłego,
spokojnego dnia, do usłyszenia
Kobieta: Dziękuję”

Uzasadnienie prawne
W tym stanie faktycznym, Prezes Urzędu Ochrony Danych Osobowych (zwany dalej tak‐
że: „Prezesem UODOO”) zważył, co następuje.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwanej dalej także „u.o.d.o.
2018”. W myśl art. 160 ust. 1-3 tej Ustawy, postępowania prowadzone przez Generalne‐
go Inspektora Ochrony Danych Osobowych, wszczęte i niezakończone przed dniem wej‐
ścia w życie niniejszej ustawy, prowadzone są przez Prezesa Urzędu Ochrony Danych
Osobowych na podstawie ustawy z dnia 29 sierpnia 1997 r. o ochronie danych
osobowych (Dz. U. z 2016 r. poz. 922 ze zm.) zwanej dalej także „u.o.d.o. 1997”, zgodnie
z zasadami określonymi w ustawie z dnia 14 czerwca 1960 r. Kodeks postępowania
administracyjnego (t.j. Dz. U. z 2021 r. poz. 735), zwanej dalej także „k.p.a”. Jednocze‐
śnie, czynności dokonane w postępowaniach, wszczętych i niezakończonych przed
dniem wejścia w życie przepisów Ustawy z dnia 10 maja 2018 r. o ochronie danych
osobowych (Dz. U. z 2019 r., poz. 1781), pozostają skuteczne.
Zgodnie z art. 18. ust. 1 u.o.d.o. 1997, w przypadku naruszenia przepisów o ochronie da‐
nych osobowych Generalny Inspektor z urzędu lub na wniosek osoby zainteresowanej, w
drodze decyzji administracyjnej, nakazuje przywrócenie stanu zgodnego z prawem, a w
szczególności:
1) usunięcie uchybień;
2) uzupełnienie, uaktualnienie, sprostowanie, udostępnienie lub nieudostępnienie
danych osobowych;
3) zastosowanie dodatkowych środków zabezpieczających zgromadzone dane osobo‐
we;
4) wstrzymanie przekazywania danych osobowych do państwa trzeciego;
5) zabezpieczenie danych lub przekazanie ich innym podmiotom;
6) usunięcie danych osobowych.
Zgodnie z art. 23. ust. 1 u.o.d.o. 1997 przetwarzanie danych jest dopuszczalne tylko
wtedy, gdy:
1)

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

2)
3)

4)
5)

Strona 6 z 12

osoba, której dane dotyczą, wyrazi na to zgodę, chyba że chodzi o usunięcie
dotyczących jej danych;
jest to niezbędne dla zrealizowania uprawnienia lub spełnienia obowiązku
wynikającego z przepisu prawa;
jest to konieczne do realizacji umowy, gdy osoba, której dane dotyczą, jest jej stroną
lub gdy jest to niezbędne do podjęcia działań przed zawarciem umowy na żądanie
osoby, której dane dotyczą;
jest niezbędne do wykonania określonych prawem zadań realizowanych dla dobra
publicznego;
jest to niezbędne dla wypełnienia prawnie usprawiedliwionych celów realizowanych
przez administratorów danych albo odbiorców danych, a przetwarzanie nie narusza
praw i wolności osoby, której dane dotyczą.

Zgodnie z art. 23 ust. 4 u.o.d.o. 1997 za prawnie usprawiedliwiony cel, o którym mowa w
ust. 1 pkt 5, uważa się w szczególności:
1) marketing bezpośredni własnych produktów lub usług administratora danych;
2) dochodzenie roszczeń z tytułu prowadzonej działalności gospodarczej.
Zgodnie z art. 6 ust 1. Rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE (Dz. Urz. UE L 119 z 4 maja 2016 r. oraz Dz. Urz. UE L 127 z 23
maja 2018 r.) (dalej zwane także „Rozporządzeniem 2016/679”) przetwarzanie danych
osobowych jest zgodne z prawem wyłącznie w przypadkach, gdy - i w takim zakresie, w
jakim - spełniony jest co najmniej jeden z poniższych warunków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonania umowy, której stroną jest osoba, której
dane dotyczą, lub do podjęcia działań na żądanie osoby, której dane dotyczą, przed
zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem.

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 7 z 12

Ocena prawna
W ocenie Prezesa UODO oświadczenie Spółki, dotyczące zakończenia przetwarzania da‐
nych osobowych Skarżącej w 2017 roku, jest sprzeczne z dowodami przedstawionymi
przez Spółkę w niniejszym postępowaniu. Ukazanie tej sprzeczności wymaga sięgnięcia
do definicji przetwarzania danych osobowych.
Zgodnie z definicją zawartą w art. 7 pkt 2) u.o.d.o. 1997 przetwarzanie danych to jakie‐
kolwiek operacje wykonywane na danych osobowych, takie jak zbieranie, utrwalanie,
przechowywanie, opracowywanie, zmienianie, udostępnianie i usuwanie, a zwłaszcza te,
które wykonuje się w systemach informatycznych. Zgodnie natomiast z obowiązującym
obecnie art. 4 pkt 2) Rozporządzenia 2016/679, "przetwarzanie" oznacza operację lub
zestaw operacji wykonywanych na danych osobowych lub zestawach danych osobowych
w sposób zautomatyzowany lub niezautomatyzowany, taką jak zbieranie, utrwalanie, or‐
ganizowanie, porządkowanie, przechowywanie, adaptowanie lub modyfikowanie, pobie‐
ranie, przeglądanie, wykorzystywanie, ujawnianie poprzez przesłanie, rozpowszechnianie
lub innego rodzaju udostępnianie, dopasowywanie lub łączenie, ograniczanie, usuwanie
lub niszczenie.
Wracając na grunt niniejszej sprawy należy przypomnieć, że według twierdzeń Spółki za‐
kończyła ona przetwarzanie danych osobowych Skarżącej w 2017 roku. Jednocześnie ja‐
sne jest, że Spółka przetwarza dane osobowe Skarżącej, które to dane są zawarte w tre‐
ści umowy między Spółką a Skarżącą oraz na nagraniu rozmowy telefonicznej między
konsultantem Spółki a Skarżącą, które to dowody Spółka przedłożyła przecież w niniej‐
szym postępowaniu. Z zacytowanych powyżej przepisów wynika, że przez przetwarzanie
danych rozumie się m.in. ich przechowywanie. Stwierdzić należy zatem, że Spółka prze‐
twarza dane osobowe Skarżącej i jest administratorem tych danych, zarówno w rozumie‐
niu przepisów obowiązujących w dacie wniesienia skargi jak i obecnie obowiązujących
przepisów z zakresu ochrony danych osobowych.
Prezes UODO ma na uwadze, że oświadczenie Spółki o nieprzetwarzaniu danych osobo‐
wych Skarżącej, odnosi się do zaprzestania przetwarzania tych danych w pierwotnym
celu, w jakim te dane osobowe zostały przez Spółkę pozyskane, tj. w celu realizacji umo‐
wy usług telekomunikacyjnych i dochodzenia należności z tytułu tej umowy. Na podsta‐
wie ustalonego w sprawie stanu faktycznego należy uznać, że posiadana przez Spółkę
dokumentów zawierających dane osobowe Skarżącej – tj. umowy usług telekomunikacyj‐
nych, podpisana przez Skarżącą oraz nagrania rozmowy telefonicznej ze Skarżącą - jest
prawnie uzasadnione w celu obrony przed roszczeniami Skarżącej z tytułu umowy. Pod‐
stawa prawna do przetwarzania danych osobowych w takim zakresie wynika z art. 23
ust. 1 pkt 5) u.o.d.o. 1997 oraz aktualnie obowiązującego art. 6 ust. 1 lit. f) Rozporządze‐
nia 2016/679. Nadto na Spółce może spoczywać obowiązek przetwarzania danych oso‐

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 8 z 12

bowych Skarżącej, wynikających z Umowy, na podstawie art. 74 w zw. z art. 71 ustawy z
dnia 29 września 1994 r. o rachunkowości (t.j. Dz. U. z 2021 r. poz. 217 z późn. zm.).
Wobec powyższego, odnosząc się do żądania Skarżącej, dotyczącego nakazania usunię‐
cia przez Spółkę jej danych osobowych a tym samym zaprzestania ich przetwarzania,
Prezes UODO odmawia uwzględnienia wniosku w tym zakresie.
Należy zaznaczyć, że Generalny Inspektor Ochrony Danych Osobowych a obecnie Prezes
Urzędu Ochrony Danych Osobowych, nie jest organem właściwym do dokonywania oce‐
ny prawidłowości umów cywilnoprawnych (umowa między Skarżącą a Spółką oraz umo‐
wa cesji wierzytelności) i powstałych na tym gruncie sporów, gdyż właściwość rzeczową
w tym zakresie posiadają jedynie sądy powszechne. Organ nie może badać, czy umowa
jest ważna i prawnie skuteczna, albowiem w tym przypadku Prezes UODO jako organ ad‐
ministracji publicznej wykraczałby poza swoje ustawowo określone kompetencje. Dla Ge‐
neralnego Inspektora Ochrony Danych Osobowych zawarta umowa jest czynnością praw‐
ną niepodlegającą jego ocenie, wywołującą skutki prawne do czasu, dopóki nie zostanie
zakwestionowana w formie i trybie przewidzianym przez prawo (por. np. wyrok NSA z
dnia 26 maja 2009 r., I OSK 808/08, Lex nr 513109, wyrok WSA w Warszawie z dnia 19
lipca 2007 r., II SA/Wa 678/07, Lex nr 368229). Ustawa o ochronie danych osobowych nie
ogranicza swobody prowadzenia działalności gospodarczej przez przedsiębiorców. Za‐
warcie umowy o świadczenie usług telekomunikacyjnych czy umowy przelewu wierzytel‐
ności wywołuje skutki prawne regulowane zarówno przepisami Kodeksu cywilnego, jak i
przepisami ustawy o ochronie danych osobowych. Rozważenie dopuszczalności, skutecz‐
ności, czy też ważności umowy przelewu należy do sądów powszechnych, ewentualnie w
niektórych jej aspektach, może być również przedmiotem zainteresowania Prezesa Urzę‐
du Ochrony Konkurencji i Konsumentów. Jest to aspekt cywilnoprawny tej sprawy, który
nie może być przedmiotem zainteresowania organu administracji publicznej.
W zakresie żądania Skarżącej odnoszącego się do wszczęcia i prowadzenia postępowa‐
nia w przedmiocie nałożenia kary finansowej za praktyki stosowane przez Spółkę naru‐
szające przepisy prawa z zakresu ochrony danych osobowych, Prezes UODO dokonał
następującej oceny.
W dacie wniesienia przedmiotowej skargi, przetwarzanie danych osobowych było zgodne
z prawem wyłącznie wtedy, gdy administrator danych wykazał spełnienie co najmniej
jednej z materialnych przesłanek dopuszczalności tego procesu, które, co do zasady rów‐
noprawne, enumeratywnie wymienia art. 23 ust. 1 u.o.d.o. 1997. Na mocy tego przepisu
przetwarzanie danych było dopuszczalne nie tylko za zgodą osoby, której dane dotyczą
(art. 23 ust. 1 pkt 1 u.o.d.o. 1997), ale też wtedy, gdy jest to niezbędne dla wypełnienia
prawnie usprawiedliwionych celów realizowanych przez administratorów danych albo od‐
biorców danych, a przetwarzanie nie naruszało praw i wolności osoby, której dane
dotyczą (art. 23 ust. 1 pkt 5 u.o.d.o. 1997).
Na dokumencie umowy usług telekomunikacyjnych między Spółką a Skarżącą, widnieją
dane osobowe Skarżącej, naniesione drukiem: imię, nazwisko, adres, numer telefonu,
oraz wpisany odręcznie numer PESEL. Spółka podkreśliła, że pozyskiwanie danych oso‐

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 9 z 12

bowych abonentów zlecała podmiotowi zewnętrznemu, który imiona, nazwiska i numery
telefonów pozyskiwał z ogólnodostępnej bazy teleadresowej. Spółka wskazała dalej, że
numer PESEL i adres zamieszkania przekazywane są przez samego abonenta podczas
rozmowy telefonicznej poprzedzającej zawarcie umowy, które to dane są niezbędne do
przygotowania umowy na usługi telekomunikacyjne. W ocenie Prezesa UODO z okolicz‐
ności towarzyszących zawarciu umowy (rozmowy telefoniczne poprzedzające podpisanie
umowy; nagranie telefoniczne potwierdzające wizytę kuriera, który dostarczył umowę;
fakt naniesienia numeru PESEL odręcznie na umowie) należy wnioskować, zgodnie z
twierdzeniami Spółki, że adres i numer PESEL, Spółka pozyskała od Skarżącej.
Dodatkowo należy stwierdzić - wbrew zarzutom podniesionym przez Skarżącą, że została
ona pozbawiona możliwości swobodnego wyrażenia zgody na przetwarzanie jej danych
osobowych przez Spółkę, a także inne, bliżej nieokreślone w umowie przedsiębiorstwa
telekomunikacyjne - że w treści Umowy pola oznaczające wyrażenie zgody przez Skarżą‐
cą na przetwarzanie jej danych osobowych, obejmowały tylko minimalne zgody, istotne
dla przedmiotu Umowy. Natomiast przy deklaracjach w rozszerzonym zakresie, dotyczą‐
cych m. in. kierowania informacji handlowych i marketingowych do Skarżącej, drukiem
oznaczone zostały pola oznaczające brak zgody Skarżącej na tę formę kontaktu.
Wobec powyższego należy stwierdzić, że pozyskanie danych osobowych Skarżącej, wy‐
łącznie w zakresie jej imienia, nazwiska oraz numeru telefonu, w celu nawiązania na ich
podstawie kontaktu i przedstawienia oferty handlowej, stanowiło usprawiedliwiony cel
administratora, co wynika bezpośrednio z treści art. 23 ust. 1 pkt 5) w zw. z art. 23 ust. 4
pkt 1) u.o.d.o. 1997.
Natomiast kolejny krok Spółki, tj. nawiązanie kontaktu ze Skarżącą i przedstawienie jej
oferty handlowej na podstawie pozyskanych wcześniej danych osobowych, podlegało do‐
datkowym rygorom. Zgodnie z art. 172 ust. 1 Ustawy z dnia 16 lipca 2004 r. Prawo
telekomunikacyjne (t.j. Dz. U. z 2021 r. poz. 576), zakazane jest używanie telekomunika‐
cyjnych urządzeń końcowych i automatycznych systemów wywołujących dla celów mar‐
ketingu bezpośredniego, chyba że abonent lub użytkownik końcowy uprzednio wyraził na
to zgodę. Zgodnie z art. 5 Ustawy, jeżeli przepisy odrębnych ustaw, które odnoszą się do
przetwarzania danych, przewidują dalej idącą ich ochronę, niż wynika to z niniejszej
ustawy, stosuje się przepisy tych ustaw.
Z powyższej analizy wynika, że Spółka winna była dysponować uprzednią zgodą Skarżą‐
cej na kontakt telefoniczny w celu przedstawienia jej oferty usług telekomunikacyjnych.
Spółka nie wykazała posiadania takiej zgody co prowadzi do stwierdzenia naruszenia art.
23 ust. 1 pkt 1) w zw. z art. art. 5 u.o.d.o. 1997 w zw. z art. 172 ust. 1 Ustawy z dnia 16
lipca 2004 r. Prawo telekomunikacyjne (t.j. Dz. U. z 2021 r. poz. 576)
Stwierdzając w niniejszej sprawie naruszenie przez Spółkę przepisów o ochronie danych
osobowych, Prezes UODO zobligowany jest jednak, zważywszy na jej okoliczności, odmó‐
wić uwzględnienia wniosku Skarżącej w zakresie nałożenia kary finansowej za praktyki
stosowane przez Spółkę naruszające przepisy prawa z zakresu ochrony danych osobo‐
wych. Zdarzenie stanowiące podstawę skargi uznać należy bowiem za jednorazowe. Na‐

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 10 z 12

ruszenie miało miejsce w 2016 roku, nie było powtarzane w późniejszym okresie i – co
najistotniejsze - nie jest kontynuowane w dacie wydania niniejszej decyzji. Wobec tego,
że – jak zostało to wskazane na wstępie uzasadnienia niniejszej decyzji – Prezes UODO
orzeka w niniejszej sprawie na podstawie u.o.d.o. 1997 (mając do dyspozycji jedynie
środki wskazane w art. 18 ust 1 tej ustawy), jako organ ochrony danych osobowych nie
ma podstaw do rozstrzygnięcia zgodnego z tym żądaniem Skarżącej. Jak wskazał
Naczelny Sąd Administracyjny w wyroku z dnia 17 lipca 2015 r., I OSK 2464/13 (LEX nr
2091094): „Zgodnie z tym przepisem [art. 18 ust. 1 u.o.d.o. 1997], w sytuacji, gdy do‐
chodzi do naruszenia przepisów ustawy o ochronie danych osobowych Generalny Inspek‐
tor, w razie stwierdzenia tego naruszenia, w drodze decyzji administracyjnej, nakazuje
przywrócenie stanu zgodnego z prawem, poprzez wydanie określonych nakazów wymie‐
nionych w tym przepisie. W literaturze przedmiotu podkreśla się, że decyzja Generalne‐
go Inspektora wydawana na podstawie powyższego przepisu ma służyć przywróceniu
stanu zgodnego z prawem. (…) Przesłanką wydania nakazu jest stwierdzenie naruszenia
przepisów o ochronie danych osobowych, tj. z zebranego w postępowaniu materiału do‐
wodowego musi wynikać, że swoim działaniem lub zaniechaniem administrator naruszył
przepisy prawa. Co ważne, stwierdzony przez organ stan naruszenia przepisów o
ochronie danych osobowych powinien istnieć w dacie wydania decyzji”.
Jak wynika z powyższego, Prezes UODO w sprawach wszczętych przed 25 maja 2018 r.,
to jest przed datą rozpoczęcia stosowania przepisów Rozporządzenia 2016/679, nie ma
możliwości dokonania oceny naruszeń przeszłych, nie kontynuowanych w chwili orzeka‐
nia, np. w celach represyjnych – mających na celu wyciągnięcie konsekwencji w związku
z takimi naruszeniami. Taką możliwość (kompetencję do nałożenia administracyjnej kary
pieniężnej) Prezes UODO otrzymał dopiero na podstawie przepisów Rozporządzenia
2016/679, które w tym zakresie nie mają zastosowania do niniejszej sprawy.
W odniesieniu do zarzutu niedopełnienia przez Spółkę wobec Skarżącej obowiązku infor‐
macyjnego, dotyczącego przetwarzania danych osobowych Skarżącej, należy rozważyć
przepisy art. 24 i art. 25 u.o.d.o. 1997.
Zgodnie z art. 24 ust. 1. u.o.d.o. 1997, w przypadku zbierania danych osobowych od oso‐
by, której one dotyczą, administrator danych jest obowiązany poinformować tę osobę o
1) adresie swojej siedziby i pełnej nazwie, a w przypadku gdy administratorem danych
jest osoba fizyczna - o miejscu swojego zamieszkania oraz imieniu i nazwisku,
2) celu zbierania danych, a w szczególności o znanych mu w czasie udzielania informa‐
cji lub przewidywanych odbiorcach lub kategoriach odbiorców danych,
3) prawie dostępu do treści swoich danych oraz ich poprawiania,
4) dobrowolności albo obowiązku podania danych, a jeżeli taki obowiązek istnieje, o
jego podstawie prawnej.
W myśl art. 24 ust. 2. u.o.d.o. 1997, przepisu ust. 1 nie stosuje się, jeżeli
1) przepis innej ustawy zezwala na przetwarzanie danych bez ujawniania faktycznego
celu ich zbierania,
2) osoba, której dane dotyczą, posiada informacje, o których mowa w ust. 1.

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 11 z 12

Zgodnie z art. 25 ust. 1 u.o.d.o. 1997, w przypadku zbierania danych osobowych nie od
osoby, której one dotyczą, administrator danych jest obowiązany poinformować tę
osobę, bezpośrednio po utrwaleniu zebranych danych, o:
1) adresie swojej siedziby i pełnej nazwie, a w przypadku gdy administratorem danych
jest osoba fizyczna - o miejscu swojego zamieszkania oraz imieniu i nazwisku,
2) celu i zakresie zbierania danych, a w szczególności o odbiorcach lub kategoriach
odbiorców danych,
3) źródle danych,
4) prawie dostępu do treści swoich danych oraz ich poprawiania,
5) o uprawnieniach wynikających z art. 32 ust. 1 pkt 7 i 8 u.o.d.o. 1997.
W myśl art. 25 ust. 2 w/w ustawy przepisu ust. 1 nie stosuje się, jeżeli:
1) przepis innej ustawy przewiduje lub dopuszcza zbieranie danych osobowych bez
wiedzy osoby, której dane dotyczą,
2) (uchylony),
3) dane te są niezbędne do badań naukowych, dydaktycznych, historycznych, staty‐
stycznych lub badania opinii publicznej, ich przetwarzanie nie narusza praw lub wol‐
ności osoby, której dane dotyczą, a spełnienie wymagań określonych w ust. 1 wy‐
magałoby nadmiernych nakładów lub zagrażałoby realizacji celu badania,
4) (uchylony),
5) dane są przetwarzane przez administratora, o którym mowa w art. 3 ust. 1 i ust. 2
pkt 1, na podstawie przepisów prawa,
6) osoba, której dane dotyczą, posiada informacje, o których mowa w ust. 1.
Powyższe przepisy mają zastosowanie w niniejszej sprawie z uwagi na to, że Spółka po‐
zyskała część danych osobowych Skarżącej bezpośrednio od niej (art. 24) natomiast
dane w postaci imienia, nazwiska i numeru telefonu Spółka pozyskała nie od Skarżącej,
lecz z innego źródła (art. 25).
Obowiązek informacyjny przewidziany w art. 24 i art. 25 u.o.d.o. 1997 a obecnie w art.
13 oraz art. 14 Rozporządzenia 2016/679, ma na celu zapewnienie osobom, których
dane osobowe są przetwarzane, dostępu do informacji o okolicznościach ich przetwarza‐
nia. Prawidłowe i rzetelne wypełnienie przez administratora danych tego obowiązku jest
niezbędne do zapewnienia osobie, której dane osobowe dotyczą, kontroli prawidłowości
procesu przetwarzania danych osobowych. W przedmiotowej sprawie obowiązek infor‐
macyjny ciążył na Spółce do momentu pozyskania danych osobowych Skarżącej i powi‐
nien być zrealizowany niezwłocznie po utrwaleniu tych danych przez Spółkę. W ustalo‐
nym stanie faktycznym sprawy nie zachodziły bowiem żadne z okoliczności, które by go
wyłączały. Podkreślenia wymaga, że udzielenie osobie, której dane dotyczą, informacji
wymienionych w omawianym przepisie jest obowiązkiem administratora, powinno nastę‐
pować z jego inicjatywy; nie jest tu potrzebna prośba, pytanie ani wniosek zainteresowa‐
nego. Dodać należy, że obowiązek informacyjny z art. 25 ust. 1 u.o.d.o. 1997 obowiązy‐
wał również administratorów zbierających dane ogólnie dostępne (a więc takie, z który‐
mi w zasadzie każdy może się zapoznać bez większych trudności, obciążeń finansowych

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

Decyzja DKE.523.18.2021

Strona 12 z 12

- dotyczy to np. danych zamieszczonych w powszechnie dostępnych rejestrach, bazach
danych) (tak J. Barta, P. Fajgielski, R. Markiewicz, „Ochrona danych osobowych. Komen‐
tarz”, Wolters Kluwer Polska Sp. z o.o., Kraków 2007, s. 527).
Informacja przekazana Skarżącej, zawarta w pkt. V umowy usług telekomunikacyjnych,
spełniała ówcześnie większość wymogów ustanowionych w art. 24 i art. 25 u.o.d.o.
1997. Nie zawierała jednak informacji o źródle, z którego Spółka pozyskała dane osobo‐
we Skarżącej. W niniejszej sprawie Spółka nie spełniła zatem wobec Skarżącej ww.
obowiązku informacyjnego w pełnym zakresie.
W toku niniejszego postępowania ustalono, że Spółka w dalszym ciągu przetwarza dane
osobowe Skarżącej (co potwierdzają dowody przedstawione przez Spółkę w niniejszym
postępowaniu), jednak zmianie uległy zakres danych i cele, które pierwotnie uzasadniały
pozyskanie i przetwarzanie tych danych (z uwagi na umowę cesji wierzytelności), nieob‐
jęte informacją wskazaną w treści umowy między stronami. Zmianie uległy także przepi‐
sy z zakresu ochrony danych osobowych, co jest wiążące dla Spółki i winno skutkować
aktualizacją obowiązku informacyjnego po ich wejściu w życie, tj. od 25 maja 2018 roku.
Biorąc pod uwagę powyższe, Prezes Urzędu Ochrony Danych Osobowych uznał za celo‐
we nakazanie Spółce, na podstawie art. 18 ust. 1 pkt 1 u.o.d.o. 1997, usunięcia uchybień
w procesie przetwarzania danych osobowych Skarżącej poprzez dopełnienie wobec niej
obowiązku informacyjnego, zgodnie z aktualnym stanem przetwarzania przez Spółkę jej
danych osobowych oraz zgodnie z treścią i zakresem aktualnie obowiązujących przepi‐
sów o ochronie danych osobowych, tj. art. 14 Rozporządzenia 2016/679.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak na wstępie.

https://uodo.neurodoc.pl/document/urn:ndoc:gov:pl:uodo:2021:dke_523_18/content

2025-09-03 13:43

