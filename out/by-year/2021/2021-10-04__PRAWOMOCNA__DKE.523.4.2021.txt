Warszawa, 4 października 2021
PRAWOMOCNA

Decyzja
DKE.523.4.2021

Na podstawie art. 105 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 54 ze zm.), w zw. z art. 160 ust. 1 i 2 ustawy z
dnia 10 maja 2018 r. o ochronie danych osobowych (Dz.U. z 2019, poz.1781) oraz art. 12
pkt 2, art. 22 ustawy z dnia 29 sierpnia 1997 r. o ochronie danych osobowych (Dz. U. z
2016 r., poz. 922 z późn. zm.) oraz z art. 57 ust. 1 pkt a) i h) rozporządzenia Parlamentu
Europejskiego i Rady (UE) 2016/679 z dnia 27 kwietnia 2016 r. w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE (Dz. Urz. UE L 119 z
04.05.2016 r. str. 1 ze zmianą ogłoszoną w Dz. Urz. UE L 127 z 23.05.2018 r. str. 2)
po przeprowadzeniu postępowania administracyjnego w sprawie skargi Pani E. F., zam. w
W. przy ul. (…) na nieprawidłowości w procesie przetwarzania jej danych osobowych
przez T S.A. w W. przy ul. (…), Prezes Urzędu Ochrony Danych Osobowych
umarza postępowanie

Uzasadnienie
Do Generalnego Inspektora Ochrony Danych Osobowych (obecnie Prezesa Urzędu
Ochrony Danych Osobowych) wpłynęła skarga Pani E. F., zam. w W. przy ul. (…) (dalej:
„Skarżąca”), na nieprawidłowości w procesie przetwarzania jej danych osobowych T. S.A.
z siedzibą w W. przy ul. (…) (dalej: „Spółka”).
W treści skargi Skarżąca poinformowała, że Spółka udostępniła jej dane osobowe osobie
nieuprawnionej. W związku z powyższym Skarżąca wniosła o przywrócenie stanu

https://uodo.neurodoc.pl/document/urn:ndoc:gov:pl:uodo:2021:dke_523_4/content

2025-09-03 13:43

Decyzja DKE.523.4.2021

Strona 2 z 5

zgodnego z prawem poprzez cyt. „usunięcie uchybień w procesie przetwarzania danych
osobowych oraz zastosowanie dodatkowych środków zabezpieczających dane osobowe”.
Skarżąca ponadto poinformowała, że cyt. „Dnia 3 listopada około godziny 20.00 – 22.00
została naruszona ochrona jej dóbr osobistych. Pracownik P. (obecnie T. S.A.) udzielił in‐
formacji (dotyczącej numeru (…), którego jestem jedyną właścicielką) dotyczących stanu
konta osobie nieupoważnionej, tym samym narażając mnie na nieprzyjemności ze strony
byłej teściowej”. Skarżąca wniosła o wyciągniecie konsekwencji służbowych wobec pra‐
cownika P., co pozwoliłoby uniknąć podobnych sytuacji w przyszłości.
W toku postępowania administracyjnego przeprowadzonego w niniejszej sprawie Prezes
Urzędu Ochrony Danych Osobowych (dalej: „Prezes UODO”) ustalił następujący stan fak‐
tyczny.
1. Spółka wyjaśniła w piśmie z dnia 5 czerwca 2013 roku, że dane osobowe Skarżącej
zostały pozyskane w związku z zawarciem umowy (…) w dniu 10 kwietnia 2002
roku. Podstawą przetwarzania danych osobowych Skarżącej był art. 23 ust. 1 pkt 2 i
pkt 3 ustawy z dnia 29 sierpnia 1997 r. o ochronie danych osobowych (Dz. U. z 2016
r. poz. 922 ze zm.), zwaną dalej: „ustawą z 1997 roku” w związku z art. 161 ustawy
z dnia 16 lipca 2004 roku Prawo telekomunikacyjne (Dz.U. z 2019 r. poz. 2460, z
2020 r. poz. 374 ze zm.). Dane osobowe Skarżącej Spółka przetwarzała w celu
świadczenia usług telekomunikacyjnych oraz w celu marketingowym.
2. Spółka przetwarzała dane osobowe Skarżącej w zakresie: imię, nazwisko, ulica, nu‐
mer domu i mieszkania, kod pocztowy i miejscowość, seria i numer dowodu osobi‐
stego, numer PESEL, data urodzenia, numer telefonu, numer konta abonenta, kopia
dokumentu potwierdzającego tożsamość, numer umowy i data jej zawarcia, numer
IMEI telefonu, numer karty SIM, numer rachunku bankowego, dane o historii kontak‐
tów Spółki z klientem, dane o świadczonych na jej rzecz usługach i produktach tele‐
komunikacyjnych oraz dotyczące realizacji umowy z klientem.
3. Spółka ponadto wskazała w wyjaśnianiach z dnia 5 czerwca 2013 roku, że zarzut
Skarżącej dotyczący udostępniania informacji o jej stanie konta przez pracownika
Spółki był przedmiotem postępowania wyjaśniającego, które nie wykazało udostęp‐
nienia ww. danych osobie nieuprawnionej. Rozmowa, na która powołuje się Skarżąca
w treści skargi miała miejsce w dniu 3 listopada 2012 roku, godz. 22.35. W jej trak‐
cie została przeprowadzona weryfikacja osoby dzwoniącej przez konsultanta zgod‐
nie z procedurami obowiązującymi w Spółce w zakresie udzielania informacji doty‐
czących klientów. Wewnętrze postępowanie Spółki nie wykazało żadnych
nieprawidłowości w działaniach pracownika Spółki.
4. Pismem z dnia 4 lutego 2014 roku Spółka poinformowała, że osoba dzwoniąca do
Biura (…) w dniu 3 listopada 2012 roku chciała uzyskać informacje, dlaczego numer
telefonu, którego użytkownikiem jest jej wnuczka przebywająca zagranica jest nie‐
aktywny. Osoba dzwoniąca została zapytana o hasło do konta, którego jednak nie
znała. Zgodnie z procedurą identyfikacji klienta została zapytana o inne dane, na
które udzieliła poprawnej odpowiedzi. Osoba dzwoniąca wskazała następujące dane
użytkownika telefonu, tj. imię i nazwisko osoby na którą jest zarejestrowany numer

https://uodo.neurodoc.pl/document/urn:ndoc:gov:pl:uodo:2021:dke_523_4/content

2025-09-03 13:43

Decyzja DKE.523.4.2021

5.

6.

7.

Strona 3 z 5

telefonu, data urodzenia, adres stały. Weryfikacja została uznana za wystarczającą i
konsultant poinformował osobę dzwoniącą, że powodem, iż numer jest niedostępny
jest nieopłacona faktura. Spółka wskazała, że działanie konsultanta było zgodne z
obowiązującymi procedurami. Spółka powołała się ww. piśmie na Regulamin (…),
zgodnie z którym za skutki używania karty SIM lub skorzystania z uprawnień wynika‐
jących z umowy powstałe w związku ze znajomością przez osoby trzecie danych
identyfikacyjnych dotyczących kont użytkownika wyłączną odpowiedzialność ponosi
Abonent. Spółka wyjaśniła ponadto, że zgodnie z Procedurą (…) przy reklamacji
przesłanej drogą elektroniczną lub zgłoszonej telefonicznie stosowana jest
weryfikacja szczegółowa, co obrazuje załączony do ww. pisma „schemat (…)”, wedle
której została zidentyfikowana osoba dzwoniąca.
Pismem z dnia 4 września 2014 roku Spółka ponadto poinformowała, że w systemie
Spółki służącym do rejestracji rozmów z klientami nie odnaleziono przedmiotowej
rozmowy. Z tego też powodu nie stwierdzono jednoznacznie czy osoba dzwoniąca
podała się za Abonenta wskazanego numeru. Spółka zapewniła w ww. piśmie, że
osoba dzwoniąca podała wszystkie niezbędne do identyfikacji dane zgodnie z
procedurami obowiązującymi w Spółce.
W wyjaśnieniach z dnia 14 lipca 2021 roku Spółka wskazała, że obecnie Skarżąca
nie posiada aktywnych umów w Spółce, a jej dane przetwarza na podstawie art. 6
ust. 1 lit. c Rozporządzenia Parlamentu Europejskiego i Rady (UE) 2016/679 z dnia
27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz
uchylenia dyrektywy 95/46/WE (Dz. Urz. UE L 119 z 04.05.2016, str. 1 ze zm.), zwa‐
nego dalej „Rozporządzeniem 2016/679” – w celu rozpatrywania reklamacji oraz art.
6 ust. 1 lit. f Rozporządzenia 2016/679 – w celu odpowiedzi na pytania, wnioski,
skargi Skarżącej, odpowiedzi na pytania, wnioski, skargi ze strony uprawnionych
organów, w tym UODO.
W ww. piśmie Spółka ponadto wskazała, że obecnie obowiązują nowe „Procedury
Identyfikacji Abonenta (…)” oraz „Dokument (…)”.

Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Na wstępie wskazać należy, iż z dniem 25 maja 2018 r. w życie weszły przepisy ustawy z
dnia 10 maja 2018 r. o ochronie danych osobowych (Dz. U. z 2019 r., poz. 1781), dalej
„u.o.d.o.”.
W myśl art. 160 ust. 1-3 u.o.d.o., postępowania prowadzone przez Generalnego Inspek‐
tora Ochrony Danych Osobowych, wszczęte i niezakończone przed dniem wejścia w ży‐
cie niniejszej ustawy, prowadzone są przez Prezesa Urzędu Ochrony Danych Osobowych
na podstawie ustawy z 1997 roku zgodnie z zasadami określonymi w ustawie z dnia 14
czerwca 1960 r. Kodeks postępowania administracyjnego (Dz. U. z 2021 r., poz. 735 ze
zm.) dalej: Kpa. Jednocześnie, czynności dokonane w postępowaniach, wszczętych i nie‐
zakończonych przed dniem wejścia w życie przepisów u.o.d.o., pozostają skuteczne.

https://uodo.neurodoc.pl/document/urn:ndoc:gov:pl:uodo:2021:dke_523_4/content

2025-09-03 13:43

Decyzja DKE.523.4.2021

Strona 4 z 5

Od dnia 25 maja 2018 r. zastosowanie ma również Rozporządzenie 2016/679. Stosownie
do art. 57 ust. 1 Rozporządzenia 2016/679, bez uszczerbku dla innych zadań określo‐
nych na mocy tego rozporządzenia, każdy organ nadzorczy na swoim terytorium monito‐
ruje i egzekwuje stosowanie tego rozporządzenia (lit. a) oraz prowadzi postępowania w
sprawie stosowania niniejszego rozporządzenia, w tym na podstawie informacji otrzyma‐
nych od innego organu nadzorczego lub innego organu publicznego (lit. h).
Uwzględniając powyższe stwierdzić zatem należy, iż niniejsze postępowanie, wszczęte i
niezakończone przed dniem 25 maja 2018 r., prowadzone jest na podstawie ustawy z
1997 roku (w zakresie dotyczącym przepisów regulujących procedurę administracyjną)
oraz na podstawie Rozporządzenia 2016/679 (w zakresie rozstrzygającym o legalności
procesu przetwarzania danych osobowych). Wynikający z przepisów prawa sposób pro‐
wadzenia postępowań w sprawach rozpoczętych i niezakończonych przed dniem wejścia
w życie nowych regulacji z zakresu ochrony danych osobowych koreluje z ugruntowanym
stanowiskiem doktryny, zgodnie z którym „organ administracji publicznej ocenia stan
faktyczny sprawy według chwili wydania decyzji administracyjnej. Reguła ta odnosi się
także do oceny stanu prawnego sprawy, co oznacza, że organ administracji publicznej
wydaje decyzję administracyjną na podstawie przepisów prawa obowiązujących w chwili
jej wydania” (Komentarz do ustawy z dnia 14 czerwca 1960 r. Kodeks postępowania ad‐
ministracyjnego (Dz. U. 00.98.1071) M. Jaśkowska, A. Wróbel, Lex., el/2012).
W wyroku z dnia 7 maja 2008 r. w sprawie o sygn. akt I OSK 761/07, Naczelny Sądu Ad‐
ministracyjny stwierdził, iż „badając bowiem legalność przetwarzania danych osobo‐
wych, GIODO ma obowiązek ustalenia, czy na datę wydawania rozstrzygnięcia w sprawie
dane konkretnego podmiotu są przetwarzane oraz czy czynione to jest w sposób zgodny
z prawem”.
Decydujące znaczenie dla rozstrzygnięcia przedmiotowej sprawy ma okoliczność, że
obecnie Skarżąca nie jest klientem Spółki, a jej dane osobowe przetwarzane są
wyłącznie na podstawie art. 6 ust. 1 lit. c „Rozporządzeniem 2016/679” – w celu rozpa‐
trywania reklamacji oraz art. 6 ust. 1 lit. f „Rozporządzeniem 2016/679” – w celu odpo‐
wiedzi na pytania, wnioski, skargi Skarżącej, odpowiedzi na pytania, wnioski, skargi ze
strony uprawnionych organów, w tym UODO. W związku z powyższym dane osobowe
Skarżącej nie są przetwarzane obecnie przez Spółkę w przedmiocie objętym skargą, za‐
tem przedmiot niniejszego postępowania administracyjnego przestał istnieć. W tej sytu‐
acji niniejsze postępowanie podlega umorzeniu na podstawie art. 105 Kpa. Powyższe
znajduje również potwierdzenie w orzecznictwie Naczelnego Sądu Administracyjnego,
który stwierdził w wyroku NSA z dnia 20 listopada 2019 roku, sygn. I OSK 2897/18, że
„określeniem postępowanie z jakiejkolwiek przyczyny stało się bezprzedmiotowe obej‐
muje się sytuacje, gdy żądanie strony jest nieaktualne lub wygasło z mocy prawa”.
Bezprzedmiotowość postępowania oznacza, że brak jest któregoś z elementów material‐
nego stosunku prawnego, a wobec tego nie można wydać decyzji załatwiającej sprawę
przez rozstrzygnięcie jej co do istoty (B. Adamiak, J. Borkowski „Kodeks postępowania
administracyjnego. Komentarz” 7 wydanie Wydawnictwo C.H. Beck, Warszawa 2005 r.,

https://uodo.neurodoc.pl/document/urn:ndoc:gov:pl:uodo:2021:dke_523_4/content

2025-09-03 13:43

Decyzja DKE.523.4.2021

Strona 5 z 5

str. 485). Takie samo stanowisko zajął Wojewódzki Sąd Administracyjny w Krakowie w
wyroku z dnia 27 lutego 2008 r., sygn. akt III SA/Kr 762/2007): „Postępowanie staje się
bezprzedmiotowe, gdy brak któregoś z elementów stosunku materialnoprawnego, co po‐
woduje, że nie można załatwić sprawy przez rozstrzygnięcie co do istoty”.
Ustalenie przez organ publiczny istnienia przesłanki, o której mowa w art. 105 § 1 Kpa
zobowiązuje go, jak podkreśla się w doktrynie i orzecznictwie, do umorzenia postępowa‐
nia, nie ma bowiem wówczas podstaw do rozstrzygnięcia sprawy co do istoty, a dalsze
prowadzenie postępowania w takim przypadku stanowiłoby o jego wadliwości, mającej
istotny wpływ na wynik sprawy.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_4/content

2025-09-03 13:43

