Warszawa, 10 marca 2023
PRAWOMOCNA

Decyzja
DS.523.2244.2022

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (t.j. Dz. U. z 2022 r. poz. 2000), w zw. z art. 7 ustawy z dnia 10 maja
2018 r. o ochronie danych osobowych (t.j. Dz. U. z 2019 r. poz. 1781), art. 5 ust. 1 lit. a, c
i e, art. 6 ust. 1 lit. f, art. 58 ust. 2 lit. c rozporządzenia Parlamentu Europejskiego i Rady
(UE) 2016/679 z dnia 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (Dz. Urz. UE L 119 z 4.05.2016, str.1, Dz. Urz. UE L
127 z 23.05.2018, str. 2 oraz Dz. Urz. UE L 74 z 4.03.2021, str. 35),
po przeprowadzeniu postępowania administracyjnego w sprawie skargi Pana A. B. (…) na
nieprawidłowości w procesie przetwarzania jego danych osobowych przez C. Sp. z o.o.
(…), polegające na bezprawnym przetwarzaniu jego służbowego adresu e-mail, po usta‐
niu stosunku zatrudnienia we wskazanej powyżej Spółce, Prezes Urzędu Ochrony Danych
Osobowych,
nakazuje C. Sp. z o.o. (…) usunięcie danych osobowych Pana A. B. (…) w zakresie adresu
e-mail, zawierającego pierwszą literę jego imienia oraz jego nazwisko, tj. (…), z uwagi na
naruszenie art. 5 ust. 1 lit. a, c i e w związku z art. 6 ust. 1 lit. f rozporządzenia Parla‐
mentu Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swobodne‐
go przepływu takich danych oraz uchylenia dyrektywy 95/46/WE (Dz. Urz. UE L 119 z
4.05.2016, str.1, Dz. Urz. UE L 127 z 23.05.2018, str. 2 oraz Dz. Urz. UE L 74 z 4.03.2021,
str. 35), poprzez jego wykorzystywanie przez okres dłuższy, niż jest to niezbędne do
celów, w których dane te są przetwarzanie przez wskazany powyżej podmiot.

https://uodo.neurodoc.pl/document/urn:ndoc:gov:pl:uodo:2022:ds_523_2244/content

2025-09-03 13:33

Decyzja DS.523.2244.2022

Strona 2 z 4

Uzasadnienie
Do Urzędu Ochrony Danych Osobowych wpłynęła skarga Pana A. B. (…) dalej Skarżący,
na nieprawidłowości w procesie przetwarzania jego danych osobowych przez C. Sp. z
o.o. (…) dalej Spółka, polegające na bezprawnym przetwarzaniu jego służbowego adresu
e-mail, po ustaniu stosunku zatrudnienia we wskazanej powyżej Spółce.
W toku prowadzonego w tej sprawie postępowania administracyjnego Prezes Urzędu
Ochrony Danych Osobowych, zwany dalej Prezesem UODO, uzyskał wyjaśnienia odno‐
śnie okoliczności sprawy oraz ustalił następujący stan faktyczny.
1. Pan A. B. do (…) r. był pracownikiem Spółki. Adres e-mail, którym posługiwał się
Skarżący w czasie trwania stosunku pracy –(…) został dezaktywowany (…) r. przez
Spółkę (dowody: pismo Skarżącego z (…), pismo Spółki z (…)).
2. Spółka wyjaśniła, że wymieniony w pkt. 1 adres e-mail był przekazywany przez Skar‐
żącego na rzecz potencjalnych kontrahentów oraz klientów Spółki dla celów kontak‐
towych oraz celów handlowych. W związku z powyższym na ten adres e-mail nadal
mogą być wysyłane wiadomości od podmiotów trzecich, zainteresowanych podję‐
ciem współpracy ze Spółką (dowód: pismo Spółki z (…) wraz z załącznikami).
3. Spółka oświadczyła, że jako administrator skrzynki e-mailowej, tj.: (…) na chwilę
obecną nie wykorzystuje wskazanego powyżej adresu e-mail dla celów korespon‐
dencyjnych. Wskazany powyżej adres e-mail został oznaczony przez Spółkę jako
baza danych, będąca korespondencją, która dotychczas była prowadzona z wymie‐
nionymi w pkt. 2 podmiotami trzecimi przez Skarżącego w czasie jego zatrudnienia
w Spółce. Wskazane powyżej rozwiązanie ma istotne znaczenie dla Spółki, ponieważ
usunięcie ww. adresu e-mail spowodowałoby negatywne konsekwencje, polegające
na utracie intratnych relacji handlowych z kontrahentami oraz klientami przez
Spółkę (dowód: pismo Spółki z (…) sierpnia 2022 r. wraz z załącznikami).
Po zapoznaniu się z całością zgromadzonego w sprawie materiału dowodowego Prezes
UODO zważył, co następuje.
W zakresie oceny legalności przetwarzania danych osobowych Skarżącego przez Spółkę,
należy wskazać, że przepisy rozporządzenia Parlamentu Europejskiego i Rady (UE)
2016/679 z dnia 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (Dz. Urz. UE L 119 z 4.05.2016, str.1, Dz. Urz. UE L
127 z 23.05.2018, str. 2 oraz Dz. Urz. UE L 74 z 4.03.2021, str. 35), dalej RODO określają
obowiązki administratora (którym zgodnie z art. 4 pkt. 7 RODO jest Spółka), do których
należy przetwarzanie danych osobowych z zachowaniem przesłanek, określonych w tym
rozporządzeniu. Zgodnie z treścią art. 4 ust. 1 RODO dane osobowe oznaczają informa‐
cje o zidentyfikowanej lub możliwej do zidentyfikowania osobie fizycznej (osobie, której

https://uodo.neurodoc.pl/document/urn:ndoc:gov:pl:uodo:2022:ds_523_2244/content

2025-09-03 13:33

Decyzja DS.523.2244.2022

Strona 3 z 4

dane dotyczą); możliwa do zidentyfikowania osoba fizyczna to osoba, którą można bez‐
pośrednio lub pośrednio zidentyfikować, w szczególności na podstawie takiego identyfi‐
katora jak imię i nazwisko, numer identyfikacyjny, dane o lokalizacji, identyfikator inter‐
netowy lub jeden, bądź kilka szczególnych czynników określających fizyczną, fizjologicz‐
ną, genetyczną, psychiczną, kulturową lub społeczną tożsamość osoby fizycznej.
Przepisem uprawniającym administratorów do przetwarzania danych osób fizycznych
jest art. 6 ust. 1 RODO, zgodnie z którym przetwarzanie danych jest dopuszczalne tylko
wtedy, gdy spełniona jest jedna z przesłanek wskazanych w tym przepisie. Katalog prze‐
słanek wymienionych w art. 6 ust. 1 RODO jest zamknięty. Każda z przesłanek legalizują‐
cych proces przetwarzania danych osobowych ma charakter autonomiczny i niezależny.
Oznacza to, że przesłanki te co do zasady są równoprawne, a wobec tego spełnienie co
najmniej jednej z nich stanowi o zgodnym z prawem przetwarzaniu danych osobowych.
Należy wskazać, że przetwarzanie jest zgodne z prawem, gdy jest ono niezbędne do ce‐
lów wynikających z prawnie uzasadnionych interesów realizowanych przez administrato‐
ra lub przez stronę trzecią, z wyjątkiem sytuacji, w których nadrzędny charakter wobec
tych interesów lub podstawowe prawa i wolności osoby, której dane dotyczą wymagają‐
ce ochrony danych osobowych, w szczególności, gdy osoba, której dane dotyczą jest
dzieckiem (art. 6 ust. 1 lit. f RODO).
W przedmiotowej sprawie Skarżący kwestionuje zasadność przetwarzania jego danych
osobowych (adres zawierający pierwszą literę jego imienia i nazwisko, tj. (…)), pomimo
zakończenia przez niego stosunku pracy w Spółce w (…) r. W ocenie Prezesa UODO,
wskazane powyżej zastrzeżenia Pana A. B. uznać należy za zasadne.
Argumentując swoje stanowisko Organ zwraca uwagę, że wskazane w wyjaśnieniach sta‐
nowisko Spółki, polegające na przetwarzaniu do chwili obecnej danych osobowych Skar‐
żącego na podstawie art. 6 ust. 1 lit. f RODO w zakresie wymienionym w sentencji niniej‐
szej decyzji administracyjnej nie zasługuje na uwzględnienie. Podkreślić należy, że Pre‐
zes UODO nie kwestionuje przysługującego Spółce uprawnienia do przetwarzania danych
osobowych swojego byłego pracownika (Skarżącego) w ww. zakresie, w celu zapewnie‐
nia ciągłości spraw służbowych oraz korespondencji handlowej prowadzonej pomiędzy
Spółką a jej klientami oraz kontrahentami. Jednakże należy zwrócić uwagę, że analiza
materiału dowodowego wykazała, że stosunek zatrudnienia Pana A. B. w Spółce ustał w
(…) r. W związku z powyższym, w ocenie Organu, przetwarzanie służbowego adresu email powinno zostać ograniczone przez Spółkę, poprzez stosowanie automatycznej od‐
powiedzi, kierowanej do klientów oraz kontrahentów Spółki. Z treści wspomnianej odpo‐
wiedzi powinna wynikać informacja, że (…) nie jest już aktualnym adresem do prowadze‐
nia korespondencji ze Spółką, wraz z podaniem pod jakiem adresem mailowym ww.
osoby mogą skontaktować się z przedstawicielami C. Sp. z o.o.
W wyjaśnieniach z (…) sierpnia 2022 r. Spółka wskazała, że jako administrator skrzynki
e-mailowej – (…) na chwilę obecną nie wykorzystuje wskazanego powyżej adresu e-mail
do celów korespondencyjnych. Służbowy adres e-mail Pana A. B. został oznaczony jako
baza danych, będąca korespondencją, która dotychczas była prowadzona z jej kontra‐

https://uodo.neurodoc.pl/document/urn:ndoc:gov:pl:uodo:2022:ds_523_2244/content

2025-09-03 13:33

Decyzja DS.523.2244.2022

Strona 4 z 4

hentami oraz klientami przez Skarżącego. Usunięcie wskazanego powyżej adres e-mail
spowodowałoby negatywne konsekwencje dla Spółki w postaci utraty intratnych relacji
handlowych z jej klientami oraz kontrahentami. Na podstawie analizy materiału dowodo‐
wego stwierdzić należy, że Spółka w tej sprawie nie legitymowała się żadną z zasad, wy‐
mienionych w art. 5 ust. 1 RODO w zakresie przetwarzania do chwili obecnej wskaza‐
nych powyżej danych osobowych Pana A. B. w celach korespondencyjnych oraz celach
handlowych.
Należy wskazać, że proces przetwarzania danych osobowych musi być zgodny z zasada‐
mi wymienionymi w art. 5 ust. 1 RODO, do których należy zaliczyć między innymi zasadę
zgodności z prawem, zgodnie z którą przetwarzanie danych osobowych muszą być zgod‐
ne z prawem, rzetelnie i w sposób przejrzysty dla osoby, której dane dotyczą (art. 5 ust.
1 lit. a RODO), zasadę ograniczenia przechowywania, której istotą jest to, aby dane oso‐
bowe były przechowywane w formie umożliwiającej identyfikację osoby, której dane do‐
tyczą przez okres nie dłuższy, niż jest to niezbędne do celów, w których dane te są prze‐
twarzane (art. 5 ust. 1 lit. e RODO) oraz zasadę minimalizacji danych, zgodnie z którą
dane osobowe muszą być adekwatne, stosowne oraz ograniczone do tego, co niezbędne
do celów, w których są przetwarzane (art. 5 ust. 1 lit. c RODO). W niniejszej sprawie w li‐
stopadzie 2021 r. ustał cel, który stanowił uzasadnienie do przetwarzania danych osobo‐
wych Skarżącego w zakresie jego służbowego adresu e-mail przez Spółkę. Wskazać nale‐
ży również, że przetwarzanie do chwili obecnej wskazanych powyżej danych osobowych
Pana A. B. nie jest niezbędne do wypełnienia ciążącego na administratorze (Spółce) obo‐
wiązku prawnego jakim jest zapewnienia kontaktu z kontrahentami oraz klientami Spół‐
ki, których dotychczas był realizowany przez Skarżącego na pośrednictwem adres e-mail
(…) W związku z powyższym uznać należy, że Spółka na dzień wydania niniejszej decyzji
administracyjnej przetwarza wskazane powyżej dane osobowe Skarżącego bez podstawy
prawnej.
Reasumując stwierdzić należy, że analiza materiału dowodowego wykazała, że w tej
sprawie doszło do kwestionowanych przez Skarżącego nieprawidłowości, polegających
na bezprawnym przetwarzaniu jego służbowego adresu e-mail, po ustaniu jego stosunku
zatrudnienia w Spółce.
W związku z powyższym uznać należy za zasadne skorzystanie przez Prezesa UODO z
przysługującego mu na mocy art. 58 ust. 2 lit. c RODO uprawnienia naprawczego, pole‐
gającego na nakazaniu Spółce usunięcia danych osobowych Pana A. B. w zakresie
wymienionym w sentencji niniejszej decyzji administracyjnej.
W tym stanie faktycznym i prawnym, Prezes Urzędu Ochrony Danych Osobowych
rozstrzygnął jak w sentencji.

https://uodo.neurodoc.pl/document/urn:ndoc:gov:pl:uodo:2022:ds_523_2244/content

2025-09-03 13:33

