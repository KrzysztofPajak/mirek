Warszawa, 2 marca 2022
PRAWOMOCNA

Decyzja
DS.523.1235.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz.U. z 2021 r., poz. 735 ze zm.) oraz art. 7 ust. 1 i 2 ustawy z 10
maja 2018 r. o ochronie danych osobowych (Dz. U. z 2019 r. poz. 1781) oraz art. 6 ust. 1
i art. 58 ust. 2 lit. b rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenie o ochronie danych) (Dz. Urz. UE L 119 z
4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35)
po przeprowadzeniu postępowania administracyjnego w sprawie skargi Pani KS zam. w
E. przy ul. (…), na nieprawidłowości w procesie przetwarzania jej danych osobowych
przez (…) sp. z o.o. z siedzibą w Z. przy ul. (…), polegające na udostępnieniu tych
danych osobowych bez podstawy prawnej, Prezes Urzędu Ochrony Danych Osobowych
udziela upomnienia (…) sp. z o.o. z siedzibą w Z. przy ul. (…) za nieprawidłowości w pro‐
cesie przetwarzania danych osobowych polegające na naruszeniu art. 6 ust. 1 rozporzą‐
dzenia Parlamentu Europejskiego i Rady (UE) 2016/679 z dnia 27 kwietnia 2016 r. w
sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(Dz.U.UE.L.2016.119.1 z 4.05.2016, str. 1, Dz. Urz. UE L 127 z 23.05.2018, str. 2 oraz Dz.
Urz. UE L 74 z 4.03.2021, str. 35) poprzez udostępnienie podmiotom nieuprawnionym
danych osobowych Pani KS zam. w E. przy ul. (…), w zakresie informacji o zadłużeniu
zamieszczonej na kopercie kierowanej do Skarżącej korespondencji.

https://uodo.neurodoc.pl/document/urn:ndoc:gov:pl:uodo:2021:ds_523_1235/content

2025-09-03 13:41

Decyzja DS.523.1235.2021

Strona 2 z 5

Uzasadnienie
Do Prezesa Urzędu Ochrony Danych Osobowych, zwanego dalej także Prezesem UODO,
wpłynęła skarga Pani KS zam. w E. przy ul. (…), zwanej dalej Skarżącą, na nieprawidło‐
wości w procesie przetwarzania jego danych osobowych przez (…) sp. z o.o. z siedzibą w
Z. przy ul. (…), zwaną dalej Spółką, polegające na udostępnieniu tych danych
osobowych bez podstawy prawnej.
W toku prowadzonego postępowania administracyjnego, Prezes Urzędu Ochrony Danych
Osobowych ustalił następujący stan faktyczny.
1. Skarżąca w treści skargi wskazała, że cyt.: „Firma ta Przysyła korespondencję w ko‐
pertach na których nadrukowana jest na odwrocie informacja "Dział widykacji, We‐
zwanie do zapłaty". Jest to związane z prowadzoną moja działalnością gospodarczą.
Działalność ta zarejestrowana jest w małej miejscowości gdzie wszyscy sie znają.
Naraziło to mnie osobiście na śmiechy i uwagi mieszkańców, że firma źle funkcjonu‐
je bo na kopercie jest to napisane. Bardzo proszę o interwencję bo w/g mnie jest to
niedopuszczalne żeby takie napisy mogły być nadrukowane aby każdy mógł je
przeczytać.(…)”
(dowód: skarga z dnia 23 lutego 2021 r. z załącznikami).
2. Spółka wyjaśniła, że pozyskała dane osobowe Skarżącej bezpośrednio od niej w dniu
9 października 2018 r., w wyniku złożenia przez Skarżącą Wniosku o finansowanie w
(…) Sp. z o.o. w celu zawarcia i wykonania umowy najmu samochodu z dnia 16 paź‐
dziernika 2018 r. Zakres pozyskanych danych osobowych obejmował: imię, nazwi‐
sko, nr PESEL, obywatelstwo, adres zameldowania, oświadczenie o statusie majątko‐
wym małżeńskim, nr i seria dowodu osobistego, data wydania dowodu osobistego
oraz dane związane z prowadzoną przez Skarżącą działalnością gospodarczą takie
jak pełna nazwa firmy, NIP, REGON, przedmiot działalności, adres prowadzenia dzia‐
łalności, numer telefonu, adres e-mail, oświadczenie o dochodach i zobowiązaniach
(związanych z prowadzoną działalnością gospodarczą) numer rachunku bankowego
wskazany w umowie ustanowienia kaucji do umowy najmu
(dowód: wyjaśnienia Spółki z dnia 18 marca 2021 r. z załącznikami).
3. Spółka wskazała, że cyt.: „(…) nie udostępniła podmiotom trzecim danych osobo‐
wych Skarżącej w związku z prowadzonymi czynnościami windykacyjnymi. Kore‐
spondencja była wysyłana bezpośrednio przez Spółkę, za pośrednictwem (…) S.A.,
działającej w oparciu o przepisy ustawy z dnia 23 listopada 2012 r. — Prawo poczto‐
we ("Prawo Pocztowe"). Zgodnie z art. 41 ust. 1-2 Prawa Pocztowego, informacje
przekazywane w przesyłkach pocztowych, informacje dotyczące realizowania prze‐
kazów pocztowych, dane dotyczące podmiotów korzystających z usług pocztowych
oraz dane dotyczące faktu i okoliczności świadczenia usług pocztowych lub korzy‐
stania z tych usług, objęte są tajemnica pocztową. Do zachowania tajemnicy poczto‐

https://uodo.neurodoc.pl/document/urn:ndoc:gov:pl:uodo:2021:ds_523_1235/content

2025-09-03 13:41

Decyzja DS.523.1235.2021

4.

Strona 3 z 5

wej zobowiązani są zarówno operatorzy pocztowi, jak również osoby, które z racji
wykonywanej działalności mają dostęp do tajemnicy pocztowej.”
(dowód: wyjaśnienia Spółki z dnia 18 marca 2021 r. z załącznikami).
Zgodnie z wyjaśnieniami Spółki cyt.:
„
1/ Koperta adresowana do Skarżącej zawierała dane osobowe Skarżącej w za‐
kresie niezbędnym do jej doręczenia przez operatora pocztowego, tj. imię, na‐
zwisko oraz adres korespondencyjny. Dane Skarżącej (adresata), jak również
dane (…) Sp. z o.o. (nadawcy) umieszczone zostały na przedniej stronie koperty.
Adnotacja "Dział Windykacji. Wezwanie do zapłaty", pisana stosunkowo niewiel‐
ką czcionką, została umieszczona na tylnej części koperty; nie znajdowała się w
bezpośrednim sąsiedztwie danych osobowych Skarżącej. Podkreślenia wymaga,
iż przedmiotowa adnotacja nie zawiera danych osobowych Skarżącej. Informa‐
cja ta nie odnosiła się do osoby Skarżącej a do oznaczenia konkretnej jednostki
w Spółce, odpowiedzialnej za przygotowanie dokumentu i prowadzenie kore‐
spondencji.
2/ Niniejsza sytuacja nie jest elementem stałej praktyki Spółki, o czym świadczy
okoliczność, iż adnotacja nie została "nadrukowana" na kopercie, jak to ma
miejsce w przypadku loga oraz firmy i adresu Spółki (widoczne na przedniej czę‐
ści koperty). Wskazana wyżej adnotacja została umieszczona w formie pieczątki
na zaklejonej i gotowej do wysyłki kopercie przez jednego z pracowników Spółki.
Pracownik chciał w ten sposób dodatkowo oznaczyć jednostkę w Spółce odpo‐
wiedzialną za przygotowanie pisma; miało to pomóc w ewidencjonowaniu kore‐
spondencji. Kierownictwo Spółki, niezwłocznie po otrzymaniu informacji o zaist‐
niałej sytuacji, podjęło decyzję o przeszkoleniu pracowników z zasad
oznakowania kopert obowiązujących w Spółce.”
(dowód: wyjaśnienia Spółki z dnia 16 kwietnia 2021 r.).

W tym stanie faktycznym Prezes Urzędu Ochrony Danych Osobowych zważył, co nastę‐
puje.
Przedmiotowa sprawa dotyczy danych z zakresu tzw. „danych zwykłych”, których prze‐
twarzanie regulowane jest w art. 6 ust. 1 rozporządzenia Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych)
(Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz.
UE L 74 z 4.03.2021, str. 35), zwanego dalej RODO, zgodnie z którym, przetwarzanie da‐
nych osobowych jest dopuszczalne tylko wtedy, gdy spełniona jest jedna z przesłanek
wskazanych w tym przepisie. Katalog przesłanek wymienionych w art. 6 ust. 1 RODO,
jest zamknięty. Każda z przesłanek legalizujących proces przetwarzania danych osobo‐
wych ma charakter autonomiczny i niezależny. Oznacza to, że przesłanki te co do zasady
są równoprawne, a wobec tego spełnienie co najmniej jednej z nich stanowi o zgodnym z
prawem przetwarzaniu danych osobowych. Dodatkowo, proces przetwarzania danych
osobowych musi być zgodny z zasadami ustanowionymi w art. 5 ust. 1 RODO. Do zasad

https://uodo.neurodoc.pl/document/urn:ndoc:gov:pl:uodo:2021:ds_523_1235/content

2025-09-03 13:41

Decyzja DS.523.1235.2021

Strona 4 z 5

tych zalicza się między innymi minimalizacje danych (lit. c), jak również integralność i
poufność (lit. f). Wspomniane zasady wymagają, by proces przetwarzania był adekwat‐
ny, stosowny oraz ograniczony do tego, co niezbędne do celów, w których są przetwa‐
rzane, a także przetwarzane w sposób zapewniający odpowiednie bezpieczeństwo da‐
nych osobowych, w tym ochronę przed niedozwolonym lub niezgodnym z prawem prze‐
twarzaniem oraz przypadkową utratą, zniszczeniem lub uszkodzeniem, za pomocą odpo‐
wiednich środków technicznych lub organizacyjnych. Dodatkowo zgodnie z motywem 39
RODO, dane osobowe powinny być przetwarzane w sposób zapewniający im odpowied‐
nie bezpieczeństwo i odpowiednią poufność, w tym między innymi ochronę przed
nieuprawnionym dostępem do nich.
Z materiału dowodowego zgromadzonego w niniejszej sprawie wynika, że Spółka skiero‐
wała do Skarżącej przesyłkę. Na kopercie ww. przesyłki znajdowały się dane osobowe
Skarżącej w zakresie niezbędnym do doręczenia przesyłki, tj. imię, nazwisko oraz adres
korespondencyjny, ponadto na odwrocie zaadresowanej do Skarżącej koperty została
umieszczona adnotacja "Dział Windykacji. Wezwanie do zapłaty".
W tym miejsce należy powołać się na art. 4 pkt 1 RODO, zgodnie z którego treścią "dane
osobowe" oznaczają wszelkie informacje o zidentyfikowanej lub możliwej do
zidentyfikowania osobie fizycznej ("osobie, której dane dotyczą"); możliwa do zidentyfi‐
kowania osoba fizyczna to osoba, którą można bezpośrednio lub pośrednio zidentyfiko‐
wać, w szczególności na podstawie identyfikatora takiego jak imię i nazwisko, numer
identyfikacyjny, dane o lokalizacji, identyfikator internetowy lub jeden bądź kilka szcze‐
gólnych czynników określających fizyczną, fizjologiczną, genetyczną, psychiczną,
ekonomiczną, kulturową lub społeczną tożsamość osoby fizycznej.
Wskazać zatem należy, że przedmiotowa adnotacja zamieszczona na kopercie stanowi
dane osobowe Skarżącej, ponieważ zamieszczona wraz z imieniem i nazwiskiem oraz ad‐
resem Skarżącej stanowi informację o zidentyfikowanej osobie fizycznej. Informacja ta
wskazuje ponadto na posiadanie przez Skarżącą nieuregulowanych należności wobec
Spółki.
Podkreślić należy, że w ocenie Prezesa UODO na kopercie powinny być zamieszczone je‐
dynie te dane osobowe, które są niezbędne do dostarczenia korespondencji – za takie
dane nie można uznać jednak informacji o zadłużeniu Skarżącej, a na to właśnie wskazu‐
je adnotacja umieszona na kopercie przesyłki skierowanej do Skarżącej tj. „Dział Windy‐
kacji. Wezwanie do zapłaty”. Poprzez zamieszczenie ww. adnotacji na kopercie, Spółka
udostępniła podmiotom nieuprawnionym dane osobowe Skarżącej wskazujące na jej za‐
dłużenie wobec Spółki. W tym miejscu należy wskazać, że co najmniej pracownicy opera‐
tora pocztowego doręczającego przesyłkę Skarżącej mieli dostęp do jej danych osobo‐
wych w kwestionowanym zakresie, co nie znajdowało podstaw prawnych. W ocenie Pre‐
zesa UODO odnośnie przedmiotowego udostępnienia nie została spełniona jakakolwiek
przesłanka legalizująca określona w art. 6 ust. 1 RODO. Podkreślić należy, że dane oso‐
bowych wskazujące na zadłużenie Skarżącej wobec Spółki nie były niezbędne do dorę‐
czenia Skarżącej korespondencji, a zatem ich udostępnienie, poprzez zamieszczenie ich

https://uodo.neurodoc.pl/document/urn:ndoc:gov:pl:uodo:2021:ds_523_1235/content

2025-09-03 13:41

Decyzja DS.523.1235.2021

Strona 5 z 5

na kopercie było nadmiarowe i naruszyło także zasady określone w art. 5 ust. 1 lit. c i f
RODO.
Prezes UODO nie podziela ponadto stanowiska Spółki, zgodnie z którym usprawiedliwie‐
niem dla przedmiotowego udostępnienia danych osobowych Skarżącej mogłoby być
oznaczenie jednostki w Spółce odpowiedzialnej za przygotowanie pisma, w celu ułatwie‐
nia ewidencjonowania korespondencji. Administrator danych, którym w niniejszej spra‐
wie jest Spółka powinien zapewnić, aby dane osobowe przetwarzane były w sposób
zgodny z prawem, w tym zgodnie z zasadami minimalizacji i poufności danych, przy uży‐
ciu odpowiednich środków organizacyjnych i technicznych. Zatem to administrator odpo‐
wiada za to, aby wdrożyć takie rozwiązania organizacyjne i techniczne, które będą wy‐
starczające dla zapewnienia, że dane osobowe przetwarzane są w sposób zgodny z pra‐
wem, z zachowaniem poufności i w minimalnym zakresie, jaki jest konieczny dla osią‐
gnięcia celu przetwarzania. W ocenie organu ułatwienia organizacyjne po stronie admini‐
stratora nie mogą w jakimkolwiek stopniu stanowić usprawiedliwienia dla naruszenia ww.
przepisów art. 6 ust. 1 i zasad wynikających z RODO.
Postępowanie administracyjne prowadzone przez Prezesa Urzędu Ochrony Danych Oso‐
bowych służy kontroli zgodności przetwarzania danych z przepisami o ochronie danych
osobowych i jest ukierunkowane na wydanie decyzji administracyjnej. Decyzje Prezesa
UODO służą przywróceniu stanu zgodnego z prawem na podstawie art. 58 ust. 2 lit. b
RODO między innymi poprzez udzielenie upomnienia administratorowi lub podmiotowi
przetwarzającemu w przypadku naruszenia przepisów niniejszego rozporządzenia przez
operację przetwarzania. Spółka udostępniła podmiotom nieuprawnionym dane osobowe
Skarżącej w zakresie informacji o jej zadłużeniu, jednak ww. przetwarzanie nie jest obec‐
nie kontynuowane w związku z czym Prezes Urzędu Ochrony Danych Osobowych, korzy‐
stając z przysługującego mu uprawnienia określonego w art. 58 ust. 2 lit. b RODO
udzielił Spółce upomnienie.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:ds_523_1235/content

2025-09-03 13:41

