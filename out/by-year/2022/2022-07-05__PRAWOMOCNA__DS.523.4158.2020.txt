Warszawa, 5 lipca 2022
PRAWOMOCNA

Decyzja
DS.523.4158.2020

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735) w zw. z art. 7 ust. 1 i 2 ustawy z dnia 10
maja 2018 r. (Dz. U. z 2019 r., poz. 1781), art. 6 ust. 1 oraz art. 58 ust. 2 lit. c rozporzą‐
dzenia Parlamentu Europejskiego i Rady (UE) 2016/679 z dnia 27 kwietnia 2016 r. w
sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenie o ochronie danych) (Dz. Urz. UE L 119 z 4.05.2016, str. 1, Dz.
Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35)
po przeprowadzeniu postępowania administracyjnego w sprawie skargi Pana TY, zam. w
A., os. (…), na nieprawidłowości w procesie przetwarzania jego danych osobowych przez
(…) S.A. z siedzibą w A. przy ul. (…), polegające na przetwarzaniu danych osobowych
Skarżącego bez podstawy prawnej oraz odmowie usunięcia tych danych, Prezes Urzędu
Ochrony Danych Osobowych:
nakazuje (…) S.A. z siedzibą w A. przy ul. (…), usunięcie danych osobowych Pana TY,
zam. w A., os. (…).

Uzasadnienie
Do Prezesa Urzędu Ochrony Danych Osobowych wpłynęła skarga Pana TY, zam. w A., os.
(…), zwanego dalej Skarżącym, na nieprawidłowości w procesie przetwarzania jego da‐
nych osobowych przez (…) S.A. z siedzibą w A. przy ul. (…), zwaną dalej Bankiem, pole‐

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

Decyzja DS.523.4158.2020

Strona 2 z 6

gające na przetwarzaniu danych osobowych Skarżącego bez podstawy prawnej oraz
odmowie usunięcia tych danych.
W toku prowadzonego postępowania administracyjnego Prezes Urzędu Ochrony Danych
Osobowych, zwany dalej również Prezesem UODO, ustalił następujący stan faktyczny:
1. W skardze inicjującej niniejsze postępowanie Skarżący wskazał, że podjął próbę za‐
łożenia konta w Banku poprzez jego system bankowości elektronicznej. Skarżący
wskazał, że w związku z wymuszaniem udzielenia zgody na przesyłanie treści mar‐
ketingowych w trakcie procesu zakładania konta, odstąpił od jego założenia. Skarżą‐
cy wskazał, że złożył reklamację w Banku, a po bezskutecznym zakończeniu postę‐
powania reklamacyjnego Bank nadal przetwarza jego dane osobowe, nie mając do
tego podstaw. Wobec powyższego Skarżący złożył do Prezesa UODO skargę, wno‐
sząc o nakazanie Bankowi usunięcie jego danych osobowych. (dowód: skarga z dnia
13 sierpnia 2020 r. z załącznikami);
2. W złożonych wyjaśnieniach Bank wskazał, że pozyskał cyt.: „(…) dane osobowe
Skarżącego bezpośrednio od osoby, której dane dotyczą w dniu 16 marca 2020 r. w
związku z działaniami zmierzającymi do zawarcia Umowy o prowadzenie rachunków
bankowych oraz usług płatniczych dla Klientów indywidualnych pomiędzy Skarżą‐
cym a Bankiem (złożenie przez Skarżącego 2 wniosków o zawarcie umowy za po‐
średnictwem strony internetowej Banku). Podstawą prawną był w tej sytuacji art. 6
ust. 1 lit. b Ogólnego Rozporządzenia o Ochronie Danych Osobowych (RODO).” Bank
wskazał, że w związku z powyższym pozyskał dane Skarżącego w zakresie: imię, na‐
zwisko, PESEL, seria i numer dokumentu tożsamości, numer telefonu, adres poczty
elektronicznej, adres zamieszkania. Bank wskazał również, że w związku z tym, że
złożone przez Skarżącego wnioski nie zakończyły się zawarciem umowy, ich treść
została przez Bank trwale usunięta. (dowód: wyjaśnienia Spółki z dnia 27
października 2020 r.);
3. Bank wskazał, że obecnie przetwarza dane Skarżącego w celu rozpatrywania zgło‐
szeń oraz roszczeń na podstawie przepisów ustawy z dnia 5 sierpnia 2015 r. o rozpa‐
trywaniu reklamacji przez podmioty rynku finansowego i o Rzeczniku Finansowym,
zwanej dalej ustawą o rozpatrywaniu reklamacji, a w szczególności w oparciu o art.
3 - 10 tej ustawy, a także na potrzeby związane z przeciwdziałaniem nadużyciom i
przestępstwom gospodarczym, co stanowi prawnie uzasadniony interes Banku, na
podstawie art. 6 ust. 1 lit. f rozporządzenia Parlamentu Europejskiego i Rady (UE)
2016/679 z dnia 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich da‐
nych oraz uchylenia dyrektywy 95/46/WE (ogólne rozporządzenie o ochronie
danych) (Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str. 2
oraz Dz. Urz. UE L 74 z 4.03.2021, str. 35), zwanego dalej RODO. Bank wskazał rów‐
nież, że Skarżący nie wystąpił wobec Banku z żadnym roszczeniem, i Bank również
nie wystąpił z roszczeniami wobec Skarżącego. (dowód: wyjaśnienia Banku z dnia 27
października 2020 r. z załącznikami oraz wyjaśnienia Banku z dnia 19 kwietnia 2021
r. z załącznikami);

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

Decyzja DS.523.4158.2020

4.

5.

Strona 3 z 6

Bank wyjaśnił również, że Skarżący zwrócił się do Banku w dniu 2 czerwca 2020 r. z
żądaniem usunięcia jego danych osobowych, ale Bank odmówił spełnienia tego żą‐
dania powołując się na przesłanki legalizujące dalsze przetwarzanie. (dowód: wyja‐
śnienia Banku z dnia 27 października 2020 r. wraz z załącznikami);
Pismem z dnia 15 kwietnia 2021 r. Prezes UODO zwrócił się do Banku m.in. o wska‐
zanie przesłanek i przepisu prawa, który jest podstawą do przetwarzania danych
osobowych Skarżącego na potrzeby związane z przeciwdziałaniem nadużyciom i
przestępstwom gospodarczym. W udzielonej odpowiedzi z dnia 19 kwietnia 2020 r.,
ani w żadnym innym piśmie, Bank nie odniósł się do powyższej kwestii. (dowód: pi‐
smo Prezesa UODO z dnia 15 kwietnia 2021 r. oraz wyjaśnienia Banku z dnia 19
kwietnia 2021 r. z załącznikami).

Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Przepisem uprawniającym administratorów danych do przetwarzania zwykłych danych
osób fizycznych jest art. 6 ust. 1 RODO, zgodnie z którym, przetwarzanie danych jest do‐
puszczalne tylko wtedy, gdy spełniona jest jedna z przesłanek wskazanych w tym przepi‐
sie. Katalog przesłanek wymienionych w art. 6 ust. 1 RODO, jest zamknięty. Każda z
przesłanek legalizujących proces przetwarzania danych osobowych ma charakter auto‐
nomiczny i niezależny. Oznacza to, że przesłanki te co do zasady są równoprawne, a wo‐
bec tego spełnienie co najmniej jednej z nich stanowi o zgodnym z prawem przetwarza‐
niu danych osobowych. W konsekwencji Spółka może przetwarzać dane osobowe Skar‐
żącej wykazując spełnienie przynajmniej jednej enumeratywnie wskazanej przesłanki.
Zgoda osoby, której dane dotyczą (art. 6 ust. 1 lit. a) nie będzie jedyną podstawą zgod‐
ności z prawem przetwarzania danych osobowych. Na mocy przepisu RODO przetwarza‐
nie danych jest dopuszczalne m.in. gdy jest niezbędne do celów wynikających z prawnie
uzasadnionych interesów realizowanych przez administratora lub przez stronę trzecią, z
wyjątkiem sytuacji, w których nadrzędny charakter wobec tych interesów mają interesy
lub podstawowe prawa i wolności osoby, której dane dotyczą, wymagające ochrony da‐
nych osobowych, w szczególności gdy osoba, której dane dotyczą, jest dzieckiem (art. 6
ust. 1 lit. f ).
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐
rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład w przypadkach, gdy zachodzi
istotny i odpowiedni rodzaj powiązania między osobą, której dane dotyczą, a administra‐
torem, na przykład gdy osoba, której dane dotyczą, jest klientem administratora lub
działa na jego rzecz. Należy uznać, że dochodzenie przez podmiot roszczeń finansowych
jest prawnie uzasadnionym interesem i w tym sensie nadrzędnym nad prawami i wolno‐

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

Decyzja DS.523.4158.2020

Strona 4 z 6

ściami osoby, której dane dotyczą, bowiem dochodzenie roszczeń nie stanowi
nieproporcjonalnego ograniczenia tych praw i wolności.
Dodatkowo, proces przetwarzania danych osobowych musi być zgodny z zasadami wyra‐
żonymi w art. 5 ust. 1 RODO. Jedną z zasad wyrażoną w art. 5 ust. 1 lit. b jest zasada
ograniczonego celu, zgodnie z którą dane mogą być zbierane w konkretnych, wyraźnych
i prawnie uzasadnionych celach i nieprzetwarzane dalej w sposób niezgodny z tymi cela‐
mi. Natomiast w myśl zasady ograniczenia przechowywania, wyrażonej w art. 5 ust. 1 lit.
e RODO, dane osobowe powinny być przechowywane w formie umożliwiającej identyfi‐
kację osoby, której dane dotyczą, przez okres nie dłuższy, niż jest to niezbędne do ce‐
lów, w których dane te są przetwarzane; dane osobowe można przechowywać przez
okres dłuższy, o ile będą one przetwarzane wyłącznie do celów archiwalnych w interesie
publicznym, do celów badań naukowych lub historycznych lub do celów statystycznych
na mocy art. 89 ust. 1, z zastrzeżeniem że wdrożone zostaną odpowiednie środki tech‐
niczne i organizacyjne wymagane na mocy niniejszego rozporządzenia w celu ochrony
praw i wolności osób, których dane dotyczą.
Z ustalonego w niniejszej sprawie stanu faktycznego wynika, że Bank pozyskał dane oso‐
bowe Skarżącego bezpośrednio od niego. Podstawą prawną pozyskania i przetwarzania
tych danych był art. 6 ust. 1 lit. b RODO, w związku z podejmowaniem czynności przed
zawarciem umowy. Skarżący przekazał Bankowi swoje dane osobowe podczas zakładania
konta w systemie bankowości elektronicznej Banku, jednakże ostatecznie do założenia
konta i zawarcia umowy nie doszło. Wskazać należy, że między stronami nie zawiązał się
żaden stosunek prawny, w związku z tym, odpadła przesłanka legalizująca przetwarzanie
danych osobowych Skarżącego przez Bank w oparciu o ww. podstawę. Mimo to Bank
kontynuuje przetwarzanie danych Skarżącego, wskazując jako podstawę tego przetwa‐
rzania przepisy ustawy o rozpatrywaniu reklamacji, w szczególności art. 3 - 10 tej usta‐
wy, a także potrzeby związane z przeciwdziałaniem nadużyciom i przestępstwom gospo‐
darczym, co w ocenie Banku stanowi jego prawnie uzasadniony interes zgodnie z art. 6
ust. 1 lit. f RODO.
Odnosząc się do wskazanych przez Bank podstaw przetwarzania danych osobowych
Skarżącego w oparciu o przepisy ustawy o rozpatrywaniu reklamacji, podkreślić należy,
że Skarżący złożył do Banku reklamację dotyczącą procesu zakładania konta w Banku.
Reklamacja ta została przez Bank rozpatrzona, Bank nie dopatrzył się błędów w stosowa‐
nej procedurze i postępowanie reklamacyjne zostało zakończone. Wobec powyższego, w
ocenie Prezesa UODO, Bank nie posiada obecnie podstaw do dalszego przetwarzania da‐
nych Skarżącego w celu rozpatrywania reklamacji, w oparciu o ww. przesłankę z art. 6
ust. 1 RODO. Zebrany w sprawie materiał dowodowy nie wykazał również, by Skarżący
wystąpił z roszczeniem wobec Banku, które uzasadniałyby jego uprawnie do zachowania
i przetwarzania danych osobowych Skarżącego w związku z ich zabezpieczeniem i do‐
chodzeniem przez Skarżącego. W ocenie Prezesa UODO, brak jest spełnienia wskazywa‐
nej przez Bank przesłanki niezbędności do celów wynikających z prawnie usprawiedliwio‐
nych interesów realizowanych przez administratora odnośnie przetwarzania danych oso‐

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

Decyzja DS.523.4158.2020

Strona 5 z 6

bowych Skarżącego w ww. zakresie. Przesłanka z art. 6 ust. 1 lit. f RODO dotyczy sytuacji
już istniejącej, w której celem wynikającym z prawnie uzasadnionych interesów realizo‐
wanych przez administratora jest konieczność udowodnienia, potrzeba dochodzenia lub
obrony przed roszczeniem istniejącym, nie zaś sytuacji, gdy dane są przetwarzane w
celu zabezpieczenia się przed ewentualnym roszczeniem. W niniejszej sprawie Skarżący
co prawda skierował do Banku reklamację, jednakże została ona przez Bank rozpoznana
i postępowanie reklamacyjne zakończyło się. W związku z tym, w chwili obecnej Bank
przetwarza dane Skarżącego w ww. celu wyłącznie „na zapas”, aby zabezpieczyć się
przed ewentualnym przyszłymi i niepewnymi roszczeniami Skarżącego. Prezes Urzędu
Ochrony Danych Osobowych podziela ponadto stanowisko Naczelnego Sądu Administra‐
cyjnego w Warszawie, wyrażone w wyroku z dnia 6 marca 2019 r. (sygn. I OSK 994/17),
w którym NSA stwierdził: „zdaniem Naczelnego Sądu Administracyjnego przetwarzanie
danych osobowych W. L., który cofnął zgodę na ich przetwarzanie, nie jest niezbędne dla
wypełnienia prawnie usprawiedliwionych celów realizowanych przez E. S.A., a którym
jest prawo do podjęcia obrony przed ewentualnymi roszczeniami lub zarzutami dotyczą‐
cymi przetwarzania danych W. L. (…) Prawidłowe jest stanowisko Sądu pierwszej instan‐
cji, że niedopuszczalne jest przetwarzanie danych osobowych niejako "na zapas" z
założeniem, że mogą być one ewentualnie przydatne w przyszłości.”
Z uwagi na to, że Bank nie wskazał roszczenia, którego zaspokojenia domaga się od
Skarżącego, jak również brak jest sporu toczącego się miedzy Skarżącym, a Bankiem, w
ocenie Prezesa Urzędu Ochrony Danych Osobowych brak jest celu uzasadniającego prze‐
twarzanie ww. danych osobowych Skarżącego, w rozumieniu art. 6 ust. 1 lit. f RODO. Wo‐
bec powyższego, kontynuowanie do chwili obecnej przetwarzania danych osobowych
Skarżącego w celu rozpatrywania ewentualnych reklamacji, należy uznać za zbędne i
niezgodne z obowiązującymi przepisami o ochronie danych osobowych.
Ponadto wskazać należy, że pomimo wyraźnego wezwania Banku przez Prezesa UODO
do wskazania przesłanek i konkretnych przepisów prawa, które są podstawą do przetwa‐
rzania danych osobowych Skarżącego na wskazane przez Bank potrzeby związane z
przeciwdziałaniem nadużyciom i przestępstwom gospodarczym, Bank w udzielonej odpo‐
wiedzi nie wskazał tych informacji. Wobec powyższego w ocenie Prezesa UODO Bank nie
wykazał podstaw do przetwarzania danych Skarżącego również w celu przeciwdziała‐
niem nadużyciom i przestępstwom gospodarczym. Bank jedynie w sposób ogólny wska‐
zał, że powyższy proces następuje w oparciu o art. 6 ust 1 lit. f RODO, nie wykazał jed‐
nak, że proces ten jest niezbędny do celów wynikających z prawnie uzasadnionych inte‐
resów realizowanych przez administratora, które są nadrzędne wobec podstawowych
praw i wolności osoby, której dane dotyczą, wymagających ochrony danych osobowych.
Bank nie wykazał także, aby ww. proces znajdował oparcie w jakiejkolwiek innej prze‐
słance legalizującej, spośród określonych w art. 6 ust. 1 RODO. Wskazać należy, że po‐
stępowanie administracyjne prowadzone przez Prezesa UODO służy kontroli zgodności
przetwarzania danych z przepisami o ochronie danych osobowych i jest ukierunkowane
na wydanie decyzji administracyjnej. Decyzje Prezesa UODO służą przywróceniu stanu
zgodnego z prawem na podstawie art. 58 ust. 2 RODO. Bank nie wykazał podstawy

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

Decyzja DS.523.4158.2020

Strona 6 z 6

prawnej, która legalizowałaby proces przetwarzania danych osobowych Skarżącego, wo‐
bec powyższego, korzystając z uprawnienia przewidzianego w art. 58 ust. 2 lit. c RODO,
Prezes Urzędu Ochrony Danych Osobowych nakazał Bankowi usunięcie wszystkich
danych osobowych Skarżącego.
W tym stanie faktycznym oraz prawnym Prezes Urzędu Ochrony Danych Osobowych
orzekł, jak w sentencji.

https://uodo.neurodoc.pl/document/urn:ndoc:gov:pl:uodo:2020:ds_523_4158/content

2025-09-03 13:38

