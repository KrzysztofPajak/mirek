Warszawa, 24 stycznia 2022
PRAWOMOCNA

Decyzja
DS.523.2332.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz.U. z 2021 r. poz. 735 ze zm.) w zw. z art. 7 ust 1 ustawy o ochro‐
nie danych osobowych z dnia 10 maja 2018 roku (Dz.U. z 2019 r. poz. 1781 t.j.), art. 5
ust. 1 lit. c oraz art. 6 ust. 1, art. 13 ust. 1, 2 i 4 oraz art. 58 ust. 2 lit. d rozporządzenia
Parlamentu Europejskiego i Rady (UE) 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 4.05.2016, str. 1, Dz. Urz. UE L
127 z 23.05.2018, str. 2 oraz Dz. Urz. UE L 74 z 4.03.2021, str. 35),
po przeprowadzeniu postępowania administracyjnego w sprawie skargi Pana E. W., za‐
mieszkałego w M., na nieprawidłowości w procesie przetwarzania jego danych osobo‐
wych przez Pana K. S. oraz Panią J. S., zamieszkałych w M., reprezentowanych przez adw.
Panią B. S., polegające na przetwarzaniu jego danych osobowych bez podstawy prawnej
za pomocą monitoringu wizyjnego oraz bezprawnym udostępnieniu jego danych osobo‐
wych – pochodzących z nagrań z wskazanego monitoringu – podmiotom nieuprawnio‐
nym, Prezes Urzędu Ochrony Danych Osobowych
1) nakazuje Panu K. S. oraz Pani J. S., zamieszkałym w M., reprezentowanym przez
adw. Panią B. S., zaprzestanie przetwarzania danych osobowych, w zakresie głosu,
Pana E. W., zamieszkałego w M., w związku z prowadzonym monitoringiem wizyjnym
oraz ich usunięcie z dotychczas utrwalonych nagrań;
2) nakazuje Panu K. S. oraz Pani J. S., zamieszkałym w M., reprezentowanym przez
adw. Panią B. S., spełnienie obowiązku informacyjnego na rzecz Pana E. W., zamiesz‐
kałego w M., o którym mowa w art. 13 ust. 1 lit. c, d, e oraz ust. 2 lit. a, b, d rozpo‐
rządzenia Parlamentu Europejskiego i Rady (UE) 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

3)

Strona 2 z 8

i w sprawie swobodnego przepływu takich danych oraz uchylenia dyrektywy 95/46/
WE (ogólne rozporządzenie o ochronie danych) (Dz. Urz. UE L 119 z 4.05.2016, str.
1, Dz. Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35),
w pozostałym zakresie odmawia uwzględnienia wniosku.

Uzasadnienie
Do Urzędu Ochrony Danych Osobowych wpłynęła skarga Pana E. W., zamieszkałego w M.
(zwanego dalej: Skarżącym), na nieprawidłowości w procesie przetwarzania jego danych
osobowych przez Pana K. S. oraz Panią J. S., zamieszkałych w M. (zwanych dalej także
łącznie: Skarżonymi), reprezentowanych przez adw. Panią B. S., polegające na przetwa‐
rzaniu jego danych osobowych bez podstawy prawnej za pomocą monitoringu wizyjnego
oraz bezprawnym udostępnieniu jego danych osobowych – pochodzących z nagrań z
wskazanego monitoringu – podmiotom nieuprawnionym.
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych (zwany dalej: Prezesem UODO) ustalił następujący
stan faktyczny:
1. Skarżeni zamieszkują w M. na osiedlu domów w zabudowie szeregowej w lokalu nr.
(…) znajdującym się na parterze. Skarżący zamieszkuje natomiast w lokalu nr. (…),
znajdującym się na piętrze (dowód: wyjaśnienia Skarżonych z (…) maja 2021 r.);
2. Skarżeni wskazali, że począwszy od marca 2016 r. są uporczywie nękani przez
Skarżącego oraz jego rodziców, na dowód czego przedłożyli:
–
wyrok Sądu Rejonowego w W. z dnia (…) lipca 2019 r., na mocy, którego Skarżą‐
cy został skazany za to, że w okresie od (…) marca 2016 r. do dnia (…) kwietnia
2018 r. w M., uporczywie nękał Skarżonych, działając w ten sposób, że publicz‐
nie ich wyzywał używając słów powszechnie uznanych za obelżywe. Wyrok ten
został utrzymany w mocy przez Sąd Okręgowy w W. wyrokiem z dnia (…)
stycznia 2021 r.;
–
wyrok Sądu Rejonowego w W. z dnia (…) sierpnia 2020 r., na mocy którego Skar‐
żący został skazany za nękanie oraz groźby pozbawienia życia i zdrowia kiero‐
wane w stosunku do Pani J. S. oraz innych osób, znieważenie funkcjonariuszy
Policji oraz naruszenie ich nietykalności cielesnej (odpychanie, szarpanie za
mundur, próby zadania kopnięć);
Skarżeni wskazali ponadto na toczące się postępowanie w Sądzie Rejonowym w
W. pod sygn. akt (…) w przedmiocie ich uporczywego nękania przez Skarżącego.
(dowód: wyjaśnienia Skarżonych z (…) maja 2021 r., kopie wyroków w aktach
sprawy);
3. Skarżeni wskazali, że zamontowali monitoring w celu zapewnienia bezpieczeństwa,
ponieważ zachodziła i nadal zachodzi uzasadniona obawa niebezpieczeństwa dla ich

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

4.

5.

6.

8.

9.

Strona 3 z 8

życia i zdrowia. Skarżeni oświadczyli, że zainstalowanie monitoringu było poprzedzo‐
ne sugestią Policji w związku z licznymi zdarzeniami, jakie miały miejsce na ich
działce (dowód: wyjaśnienia Skarżonych z (…) maja 2021 r.);
Skarżeni wskazali, że kamera została tak skierowana, aby swoim zasięgiem obejmo‐
wała przede wszystkim wejście do ich domu oraz teren wspólny przed posesją, a
także, że pomiędzy schodami (które prowadzą do obydwu drzwi wejściowych) Pan K.
S. zamontował płytę (drewniane przepierzenie), która uniemożliwia objęciem moni‐
toringu drzwi wejściowych Skarżącego, a także schodów (dowód: wyjaśnienia Skar‐
żonych z (…) maja 2021 r., wydruk obrazu z kamery w aktach sprawy);
Skarżeni oświadczyli, że obszar objęty monitoringiem stanowi część wspólną, w tym
bramę wjazdową i furtkę, wjazd na posesję oraz część pasa drogowego sprzed wjaz‐
du na posesję (dowód: wyjaśniania Skarżonych z (…) maja 2021 r., wydruk obrazu z
kamery w aktach sprawy);
Skarżeni oświadczyli, że:
–
kamera rejestruje zarówno obraz i dźwięk;
–
system monitoringu obsługiwany jest przez nich osobiście;
–
system monitoringu jest zabezpieczony przed dostępem osób nieupoważnio‐
nych;
–
system monitoringu nagrywa na dysk twardy nagrania z kamer, a po zapełnie‐
niu dysku obraz jest automatycznie nadpisywany nowym obrazem;
–
czas przechowywania nagrań nie przekracza kilku dni.
(dowód: wyjaśnienia Skarżonych z (…) maja 2021 r.);
Skarżeni zaprzeczyli twierdzeniom Skarżącego w zakresie udostępniania nagrań z
monitoringu, w tym nagrania z jego wizerunkiem, osobom nieuprawnionym. Ponad‐
to Skarżeni wyjaśnili, że zapis z kamer został udostępniony (na nośnikach pendrive)
Policji, Prokuraturze Rejonowej w W. oraz Sądowi, w toku postępowań karnych, które
toczyły się i toczą nadal przeciwko Skarżącemu, zaś celem udostępnienia było prze‐
prowadzenie dowodów. Skarżeni oświadczyli, że zapis z kamer, który został udostęp‐
niony obejmował zdarzenia z udziałem Skarżącego, takie jak np. jego agresywne za‐
chowania, przekleństwa, krzyki czy kłótnie, a także, że zapisy zdarzeń z udziałem
Skarżącego zostały automatycznie usunięte z systemu monitoringu poprzez ich nad‐
pisanie innym obrazem (dowód: wyjaśnienia Skarżonych z (…) maja 2021 r.);
Skarżeni oświadczyli, że wypełnili wobec Skarżącego obowiązek informacyjny okre‐
ślony w art. 13 rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarza‐
niem danych osobowych i w sprawie swobodnego przepływu takich danych oraz
uchylenia dyrektywy 95/46/WE (ogólne rozporządzenie o ochronie danych) (Dz. Urz.
UE L 119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L
74 z 4.03.2021, str. 35), zwanego dalej: rozporządzeniem 2016/679, poprzez wielo‐
krotne informowanie go zarówno o fakcie zainstalowania kamery, a także o zasięgu
kamery. Skarżeni wskazali, że informowali o monitoringu w 2019 r. w toku postępo‐
wania karnego, które toczyło się w Sądzie Rejonowym w W. pod sygn. akt (…) prze‐
ciwko Skarżącemu oraz jego rodzicom o przestępstwa uporczywego nękania oraz

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

Strona 4 z 8

kierowania gróźb karalnych na szkodę Skarżonych. Skarżeni oświadczyli – cyt.: „W
dniu (…) kwietnia 2019 r. J. S. informowała dokładnie jaki teren obejmuje swoim za‐
sięgiem kamera, m.in. zeznając słowami ja mam kamerę na schody i samochód i
obejmuje też kawałek głównej drogi”. Skarżeni wskazali, że protokoły potwierdzają‐
ce wykonanie obowiązku informacyjnego znajdują się w aktach sprawy w Sądzie
Rejonowym w W. (dowód: wyjaśnienia Skarżonych z (…) lipca 2021 r.);
10. Skarżeni wskazali, że umieścili na drzwiach frontowych swojego mieszkania tablicę
informacyjną z treścią „obiekt monitorowany” (dowód: wyjaśnienia Skarżonych z
(…) lipca 2021 r., dokumentacja fotograficzna przedstawiająca tablicę z treścią
„obiekt monitorowany” w aktach sprawy).
Na podstawie zgromadzonego w przedmiotowej sprawie materiału dowodowego Prezes
UODO zważył, co następuje.
Odnosząc się do kwestii legalności przetwarzania danych osobowych Skarżącego przez
Skarżonych wskazać należy co następuje. Przepisem uprawniającym administratora do
przetwarzania danych osobowych osób fizycznych jest art. 6 ust. 1 rozporządzenia
2016/679 (w odniesieniu do danych zwykłych), który legalizuje przetwarzanie danych
osobowych, gdy spełniona jest co najmniej jedna z enumeratywnie wskazanych w nim
przesłanek. Zgodnie z art. 6 ust. 1 lit. f rozporządzenia 2016/679 przetwarzanie jest le‐
galne, gdy jest niezbędne do celów wynikających z prawnie uzasadnionych interesów re‐
alizowanych przez administratora lub przez stronę trzecią, z wyjątkiem sytuacji, w któ‐
rych nadrzędny charakter wobec tych interesów mają interesy lub podstawowe prawa i
wolności osoby, której dane dotyczą, wymagające ochrony danych osobowych, w
szczególności gdy osoba, której dotyczą, jest dzieckiem.
Z materiału dowodowego zgromadzonego w niniejszej sprawie wynika, że Skarżeni zain‐
stalowali monitoring wizyjny obejmujący swoim zakresem wejście do ich domu, a także
część wspólną, w tym bramę wjazdową i furtkę, wjazd na posesję oraz obszar publiczny,
w tym obszar pasa drogowego sprzed wjazdu na posesję. Skarżeni wyjaśnili, że prowa‐
dzą monitoring wizyjny w celu zapewnienia bezpieczeństwa, ponieważ zachodziła i nadal
zachodzi uzasadniona obawa niebezpieczeństwa dla ich życia i zdrowia bowiem począw‐
szy od marca 2016 r. są uporczywie nękani przez Skarżącego oraz jego rodziców, na do‐
wód czego przedłożyli kopie wyroków na mocy których Skarżący został skazany m.in. za
nękanie ich, czy kierowanie gróźb pozbawienia życia i zdrowia w stosunku do Pani J. S.
oraz innych osób, a także znieważenie i naruszenie nietykalności cielesnej funkcjonariu‐
szy Policji. Ponadto Skarżeni oświadczyli, że obecnie toczy się kolejne postępowanie
przed Sądem Rejonowym w W. w związku z ich nękaniem przez Skarżącego. Z oświad‐
czenia złożonego przez Skarżonych wynika też, że system monitoringu obsługiwany jest
przez nich osobiście, a także, że jest zabezpieczony przed dostępem osób nieuprawnio‐
nych. Skarżeni prowadzą monitoring wizyjny z wykorzystaniem funkcji nagrywania
dźwięku.
Wobec powyższego Prezes UODO uznał, że Skarżeni legitymują się podstawą prawną
uprawniającą ich do przetwarzania danych osobowych Skarżącego (pochodzących z sys‐

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

Strona 5 z 8

temu monitoringu wizyjnego) w zakresie jego wizerunku określoną w art. 6 ust. 1 lit. f
rozporządzenia 2016/679. Zapewnienie bezpieczeństwa w obszarze objętym monitorin‐
giem jest prawnie usprawiedliwionym celem Skarżonych – administratora danych osobo‐
wych. Wskazać należy, że uzasadniony interes administratora danych musi zostać wyka‐
zany, a także, że nie może mieć on charakteru hipotetycznego. W ocenie Prezesa UODO
w przedmiotowej sprawie w/w przesłanka została spełniona. Mając na uwadze wskazane
okoliczności, wniosek Skarżącego w zakresie nakazania usunięcia jego danych osobo‐
wych w zakresie jego wizerunku nie mógł zostać uwzględniony m.in. ze względu na
wartość dowodową przetwarzania danych w sprawach sądowych.
Podkreślić jednak należy, że uprawnienia do stosowania funkcji rejestracji głosu posiada‐
ją jedynie służby porządkowe i specjalne na podstawie ustaw regulujących ich działal‐
ność. Zgodnie z wytycznymi Europejskiej Rady Ochrony Danych określonymi w „Wytycz‐
nych 3/19 w sprawie przetwarzania danych osobowych przez urządzenia wideo”, przyję‐
tych w dniu 29 stycznia 2020 r., dalej jako: „Wytyczne”, w pkt 9.3 ppkt. 129, administra‐
tor przy wybieraniu rozwiązań technicznych odnoszących się do prowadzonego monito‐
ringu nie powinien wybierać rozwiązań zawierających funkcje, które nie są niezbędne
(wśród funkcji tych mieści się: nieograniczone śledzenie ruchów kamery, możliwość
przybliżenia, transmisja radiowa, analiza i nagrania dźwiękowe). Zgodnie z przytoczony‐
mi Wytycznymi funkcje, które nie są niezbędne powinny zostać dezaktywowane. W oce‐
nie Prezesa UODO przetwarzanie danych osobowych w zakresie głosu osób znajdujących
się w obszarze objętym monitoringiem, w tym głosu Skarżącego narusza zasadę wskaza‐
ną w art. 5 ust. 1 lit. c rozporządzenia 2016/679, tj. zasadę minimalizacji danych. Przepis
ten stanowi, że dane osobowe muszą być adekwatne, stosowne oraz ograniczone do
tego, co niezbędne do celów, w których są przetwarzane ("minimalizacja danych"). Pro‐
wadzony przez Skarżonych monitoring przy wykorzystaniu funkcji nagrywania głosu, nie
jest zaś odpowiedni i niezbędny do osiągnięcia przez nich celu, jakim jest zapewnienie
bezpieczeństwa. Wskazać bowiem należy, że swój prawnie uzasadniony cel Skarżeni re‐
alizować mogą za pomocą innych, mniej inwazyjnych w stosunku do podstawowych
praw i wolności Skarżącego środków, takich jak np. nagrywanie konkretnych rozmów. W
ocenie Prezesa UODO, stosowanie funkcji nagrywania w sposób ciągły dźwięku w związ‐
ku z prowadzonym monitoringiem prowadzi do naruszenia m.in. prawa do prywatności
osoby obserwowanej. Tym samym Prezes UODO uznał, że Skarżeni nie legitymują się
stosowną podstawą prawną do przetwarzania danych osobowych Skarżącego w zakresie
jego głosu w związku z prowadzonym monitoringiem, a co za tym idzie uznał za zasadne
nakazanie zaprzestania ich przetwarzania oraz ich usunięcia z dotychczas utrwalonych
nagrań.
Skarżący przedmiotem skargi uczynił także bezprawne udostępnienie jego danych oso‐
bowych podmiotom nieuprawnionym, w tym w toku postępowania przed Sądem po‐
wszechnym. Zaznaczyć w tym miejscu należy, że w postępowaniu administracyjnym
obowiązuje zasada, że ciężar dowodu spoczywa na tym, kto z określonego faktu wypro‐
wadza skutki prawne. Pogląd ten znajduje uzasadnienie w wyroku Naczelnego Sądu
Administracyjnego (z dnia 9 lipca 2000 r., III SA 5417/98). Skarżący nie przedstawił do‐

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

Strona 6 z 8

wodów na udostępnianie przez Skarżonych jego danych osobowych na rzecz podmiotów
nieuprawionych, nie wskazał komu te dane miały zostać udostępnione i na czym miałoby
polegać to udostępnienie. Skarżący ograniczył się wyłącznie do wskazania, że nagrania z
monitoringu zostały udostępnione w Sądzie. Skarżeni zaprzeczyli twierdzeniom Skarżą‐
cego w zakresie udostępniania nagrań z monitoringu, w tym nagrania z jego wizerun‐
kiem, osobom nieuprawnionym. Skarżeni w swoich wyjaśnieniach wskazali, że nagrania,
na których uwiecznione zostało niewłaściwe zachowanie Skarżącego zostały przedłożone
jedynie Policji, Prokuraturze, a także Sądowi w ramach prowadzonych postępowań – w
celu przeprowadzenia dowodu. Skarżeni wyjaśnili, że zapis z kamer, który został udo‐
stępniony obejmował zdarzenia z udziałem Skarżącego, takie jak np. jego agresywne za‐
chowania, przekleństwa, krzyki czy kłótnie, a także, że zapisy zdarzeń z udziałem Skar‐
żącego zostały automatycznie usunięte z systemu monitoringu poprzez ich nadpisanie
innym obrazem. Działanie Skarżonych, polegające na przedłożeniu nagrań z monitoringu
wizyjnego właściwym organom (Policji, Prokuraturze, Sądowi) znajduje − w ocenie Preze‐
sa UODO − podstawę prawną określoną w art. 6 ust. 1 lit. f rozporządzenia 2016/679.
Przedkładanie dowodów w postępowaniu sądowym nie narusza podstawowych praw i
wolności osoby, której dane dotyczą. W kompetencjach sądu mieści się natomiast ocena
wiarygodności i mocy dowodów, a także podjęcie decyzji o dopuszczeniu określonego
dowodu biorąc przy tym pod uwagę, czy dany fakt ma istotne znacznie dla sprawy. Za‐
uważyć przy tym należy, że ochrona danych osobowych nie jest prawem absolutnym i jej
celem nie jest uniemożliwianie podejmowania czynności w toku postępowania przed są‐
dem powszechnym, czy też gromadzenie dowodów w celu wykazania naruszeń praw
osób, których dane dotyczą. Tym samym, zarzut nieuprawnionego udostępnienia danych
osobowych Skarżącego pochodzących z nagrań monitoringu nie znalazł potwierdzenia w
zebranym materiale dowodowym, w związku z powyższym, Prezes UODO nie może ina‐
czej rozstrzygnąć wniosku Skarżącego w tym zakresie, jak tylko odmówić jego uwzględ‐
nienia.
Z uwagi na objęcie monitoringiem wizyjnym obszaru niebędącego wyłączną własnością
Skarżonych, zobowiązani są oni do przetwarzania danych osobowych z zgodnie z przepi‐
sami rozporządzenia 2016/679. Tym samym Skarżeni zobligowani są między innymi do
zrealizowania obowiązku informacyjnego, rozpatrywania żądań osób obserwowanych i
właściwego zabezpieczania nagrań.
Obowiązek informacyjny o którym mowa art. 13 rozporządzenia 2016/679, powinien zo‐
stać spełniony przez administratora, w przypadku jeżeli dane osobowe pozyskano od
osoby, której dane dotyczą. Administrator zobowiązany jest w takiej sytuacji podać na‐
stępujące informacje: swoją tożsamość i dane kontaktowe oraz, gdy ma to zastosowanie,
tożsamość i dane kontaktowe swojego przedstawiciela (art. 13 ust. 1 lit. a), gdy ma to
zastosowanie – dane kontaktowe inspektora ochrony danych (art. 13 ust. 1 lit. b), cele
przetwarzania danych osobowych, oraz podstawę prawną przetwarzania (art. 13 ust. 1
lit. c), jeżeli przetwarzanie odbywa się na podstawie art. 6 ust. 1 lit. f – prawnie uzasad‐
nione interesy realizowane przez administratora lub przez stronę trzecią (art. 13 ust. 1
lit. d), informacje o odbiorcach danych osobowych lub o kategoriach odbiorców, jeżeli ist‐

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

Strona 7 z 8

nieją (art. 13 ust. 1 lit. e), gdy ma to zastosowanie – informacje o zamiarze przekazania
danych osobowych do państwa trzeciego lub organizacji międzynarodowej oraz o stwier‐
dzeniu lub braku stwierdzenia przez Komisję odpowiedniego stopnia ochrony lub w przy‐
padku przekazania, o którym mowa w art. 46, art. 47 lub art. 49 ust. 1 akapit drugi,
wzmiankę o odpowiednich lub właściwych zabezpieczeniach oraz o możliwościach uzy‐
skania kopii danych lub o miejscu udostępnienia danych (art. 13 ust. 1 lit. f).
Dodatkowo zgodnie z art. 13 ust. 2 rozporządzenia 2016/679, poza informacjami, o któ‐
rych mowa w ust. 1, podczas pozyskiwania danych osobowych administrator podaje oso‐
bie, której dane dotyczą, następujące inne informacje niezbędne do zapewnienia rzetel‐
ności i przejrzystości przetwarzania: okres, przez który dane osobowe będą przechowy‐
wane, a gdy nie jest to możliwe, kryteria ustalania tego okresu (art. 13 ust. 1 lit. a), in‐
formacje o prawie do żądania od administratora dostępu do danych osobowych dotyczą‐
cych osoby, której dane dotyczą, ich sprostowania, usunięcia lub ograniczenia przetwa‐
rzania lub o prawie do wniesienia sprzeciwu wobec przetwarzania, a także o prawie do
przenoszenia danych (art. 13 ust. 1 lit. b), jeżeli przetwarzanie odbywa się na podstawie
art. 6 ust. 1 lit. a lub art. 9 ust. 2 lit. a – informacje o prawie do cofnięcia zgody w dowol‐
nym momencie bez wpływu na zgodność z prawem przetwarzania, którego dokonano na
podstawie zgody przed jej cofnięciem (art. 13 ust. 1 lit. c), informacje o prawie wniesie‐
nia skargi do organu nadzorczego (art. 13 ust. 1 lit. d), informację, czy podanie danych
osobowych jest wymogiem ustawowym lub umownym lub warunkiem zawarcia umowy
oraz czy osoba, której dane dotyczą, jest zobowiązana do ich podania i jakie są ewentu‐
alne konsekwencje niepodania danych (art. 13 ust. 1 lit. e), informacje o zautomatyzo‐
wanym podejmowaniu decyzji, w tym o profilowaniu, o którym mowa w art. 22 ust. 1 i 4,
oraz – przynajmniej w tych przypadkach – istotne informacje o zasadach ich podejmowa‐
nia, a także o znaczeniu i przewidywanych konsekwencjach takiego przetwarzania dla
osoby, której dane dotyczą (art. 13 ust. 1 lit. f).
W wyjaśnieniach złożonych przed Prezesem UODO Skarżeni wskazali, że wielokrotnie in‐
formowali Skarżącego o fakcie zainstalowania kamery oraz jej zasięgu, a także, że na
drzwiach frontowych ich mieszkania umieścili tablicę informacyjną z treścią: „obiekt mo‐
nitorowany”. Skarżeni podnieśli, że w toku jednego z postępowań karnych (toczącego się
pomiędzy, nimi a Skarżącym) informowali, że zainstalowana przez nich kamera obejmuje
schody, samochód i część drogi głównej. Skarżeni nie wykazali jednak, aby przekazali
Skarżącemu informacje wynikające z treści art. 13 ust. 1 i 2 rozporządzenia 2016/679,
zaś działania przez nich podjęte (umieszczenie tablicy informującej wyłącznie o fakcie
objęcia obiektu monitoringiem oraz poinformowanie o zasięgu kamery) nie są wystarcza‐
jące. Spełnienie obowiązku informacyjnego ma m.in. funkcję poinformowania o prawach
osoby, której dane osobowe są przetwarzane. Skarżeni, jako administrator danych oso‐
bowych przetwarzanych za pomocą prywatnego monitoringu wizyjnego, nie wykonując
ww. obowiązku, pozbawili Skarżącego tego prawa. Zgodnie z powyższym stwierdzić nale‐
ży, że Skarżeni nie spełnili obowiązku informacyjnego wobec Skarżącego wynikającego z
art. 13 ust. 1 i 2 rozporządzenia 2016/679, naruszając przy tym przepisy o ochronie da‐
nych osobowych. Zauważyć też należy, że zgodnie z art. 13 ust. 4 rozporządzenia

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

Decyzja DS.523.2332.2021

Strona 8 z 8

2016/679, ust. 1, 2 i 3 nie mają zastosowania, gdy – i w zakresie, w jakim – osoba, której
dane dotyczą, dysponuje już tymi informacjami. Skarżący dysponuje informacjami, o któ‐
rych mowa w art. 13 ust. 1 lit a ww. aktu prawnego, zaś materiał dowodowy zgromadzo‐
ny w tej sprawie wykazał, że Skarżonych nie dotyczy obowiązek określony w art. 13 ust.
1 lit. b i f oraz w art. 13 ust. 2 lit. c, e oraz f rozporządzenia 2016/679.
Postępowanie administracyjne prowadzone przez Prezesa UODO służy kontroli zgodności
przetwarzania danych z przepisami o ochronie danych osobowych i jest ukierunkowane
na wydanie decyzji administracyjnej. Skarżeni nie spełnili wobec Skarżącego obowiązku
informacyjnego wynikającego z art. 13 ust. 1 lit. c, d, e oraz ust. 2 lit. a, b, d rozporzą‐
dzenia 2016/679, naruszając przy tym przepisy o ochronie danych osobowych, w związ‐
ku z czym Prezes UODO korzystając z przysługującego mu uprawnienia określonego w
art. 58 ust. 2 lit. d rozporządzenia 2016/679 mocą którego może nakazać administrato‐
rowi lub podmiotowi przetwarzającemu m.in. dostosowania operacji przetwarzania do
przepisów niniejszego rozporządzenia, nakazuje Skarżonym spełnienie ww. obowiązku.
Na podstawie art. 58 ust. 2 lit. d rozporządzenia 2016/679, Prezes UODO nakazuje Skar‐
żonym zaprzestania przetwarzania danych osobowych Skarżącego w zakresie jego głosu
za pomocą systemu monitoringu wizyjnego, oraz ich usunięcie z dotychczas utrwalonych
nagrań, z uwagi na brak stosownej podstawy prawnej w tym zakresie.
Poczynione w sprawie ustalenia faktyczne oraz prawne, wykazały, że przetwarzanie da‐
nych osobowych Skarżącego w zakresie jego wizerunku odbywa się w oparciu o stosow‐
ną podstawę prawną, tj. art. 6 ust. 1 lit. f rozporządzenia 2016/679, w związku z czym, w
ocenie Prezesa UODO nie ma podstaw, aby stwierdzić, że doszło do naruszenia przepi‐
sów rozporządzenia 2016/679 w zakresie przetwarzania jego danych osobowych (wize‐
runku) bez podstawy prawnej, a tym samym do nakazania Skarżonym zaprzestania prze‐
twarzania, a w tym usunięcia danych osobowych Skarżącego. Zebrany materiał dowodo‐
wy nie wykazał także, aby Skarżeni dopuścili się udostępnienia danych osobowych Skar‐
żącego podmiotom nieuprawnionym, zaś udostępnienie nagrań organom państwowym
(Policja, Prokuratura, Sąd) było zgodne z prawem (art. 6 ust. 1 lit. f rozporządzenia
2016/679). Uzasadnione jest zatem wydanie przez Prezesa UODO decyzji odmawiającej
uwzględnienia wniosku Skarżącego w ww. zakresie.
W tym stanie faktycznym i prawnym Prezes UODO rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:ds_523_2332/content

2025-09-03 13:41

