Warszawa, 27 kwietnia 2022
PRAWOMOCNA

Decyzja
DS.523.7376.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735 ze zm.) oraz art. 9 ust 1, art. 58 ust. 2 lit. b,
lit. g Rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych osobo‐
wych i w sprawie swobodnego przepływu takich danych oraz uchylenia dyrektywy 95/46/
WE (ogólne rozporządzenie o ochronie danych) (Dz. Urz. UE L 119 z 4.05.2016, str. 1, Dz.
Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35),
po przeprowadzeniu postępowania administracyjnego w sprawie skargi Pani K. G. (T…),
na nieprawidłowości w procesie przetwarzania jej danych osobowych przez C. Z. T. Sp. z
o.o. (T…), polegające na udostępnieniu danych o stanie zdrowia zawartych na drukach
skierowań na badania kontrolne z (…) i (…) lipca 2021 r. osobom nieupoważnionym i
przetwarzaniu tych danych bez podstawy prawnej, Prezes Urzędu Ochrony Danych Oso‐
bowych
1. udziela upomnienia C. Z. T. Sp. z o.o. (T…) za nieprawidłowości w procesie przetwa‐
rzania danych osobowych Pani K. G. (T…), polegające na naruszeniu art. 9 ust. 1
Rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych oso‐
bowych i w sprawie swobodnego przepływu takich danych oraz uchylenia dyrektywy
95/46/WE (ogólne rozporządzenie o ochronie danych) (Dz. Urz. UE L 119 z
4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35) poprzez przetwarzanie jej danych osobowych dotyczących zdro‐
wia bez podstawy prawnej, w tym udostępnienie tych danych na rzecz osoby nie‐
uprawnionej, tj. Kierownika Działu Kadr i Płac Spółki, (…);
2. nakazuje usunięcie danych osobowych Pani K. G. (T…), utrwalonych na drukach
skierowań na badania profilaktyczne z (…) i (…) lipca 2021 r. poprzez

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

Decyzja DS.523.7376.2021

Strona 2 z 6

zanonimizowanie informacji „Pracownik podaje, że przebywał na zwolnieniu z powo‐
du niezdolności do pracy spowodowanej złym stanem psychicznym (zwolnienie wy‐
stawione przez lekarza psychiatrę). Proszę o skierowanie pracownika na konsultację
psychologiczną (psychiatryczną)”.

Uzasadnienie
Do Urzędu Ochrony Danych Osobowych wpłynęła skarga Pani K. G. (T…) [dalej Skarżą‐
ca], na nieprawidłowości w procesie przetwarzania jej danych osobowych przez C. Z. T.
Sp. z o.o. (T…) [dalej Spółka], polegające na udostępnieniu danych o stanie zdrowia
Skarżącej zawartych na drukach skierowań na badania kontrolne z (…) i (…) lipca 2021 r.
osobom nieupoważnionym i przetwarzaniu tych danych bez podstawy prawnej.
W związku z powyższym, Skarżąca wniosła o cyt.: „(…) podjęcie działań w celu usunięcia
moich danych wrażliwych z dokumentacji kadrowej, oraz, w związku z zignorowaniem w/
w zawiadomienia do Inspektora Danych Osobowych, wnoszę o nałożenie adekwatnej
kary na Administratora Danych Osobowych”.
W toku prowadzonego postępowania administracyjnego, Prezes Urzędu Ochrony Danych
Osobowych ustalił następujący stan faktyczny.
1. Skarżąca jest pracownikiem Spółki i w dacie skierowań na badania lekarskie kontrol‐
ne zatrudniona była na stanowisku (…) – dowód: pismo Spółki z (…) grudnia 2021 r.,
pismo Skarżącej z (…) listopada 2021 r. wraz z załącznikami.
2. Skarżąca w 2021 r. przebywała na zwolnieniu chorobowym trwającym ponad 30 dni,
w związku z czym po ustaniu niezdolności do pracy (na podstawie art. 229 § 2 ko‐
deksu pracy) została skierowana przez pracodawcę na kontrolne badania lekarskie –
dowód: pismo Spółki z (…) grudnia 2021 r.
3. Skierowania na badania lekarskie z (…) i (…) lipca 2021 r. zawierają adnotację cyt.
„Pracownik podaje, że przebywał na zwolnieniu z powodu niezdolności do pracy spo‐
wodowanej złym stanem psychicznym (zwolnienie wystawione przez lekarza psy‐
chiatrę). Proszę o skierowanie pracownika na konsultację psychologiczną (psychia‐
tryczną)” [dalej adnotacja] – dowód: pismo Skarżącej z (…) listopada 2021 r. wraz z
załącznikami.
4. Spółka w swoich wyjaśnianiach wskazała, że adnotacja zawarta na drukach skiero‐
wań na badania kontrolne z (…) i (…) lipca 2021 r. wynikała z informacji przekazy‐
wanych przez Skarżącą w trakcie jej przebywania na zwolnieniu lekarskim, w trakcie
którego z własnej inicjatywy informowała zarówno pracodawcę, jak i współpracowni‐
ków o swoim stanie zdrowia, podając m.in. z jakiego rodzaju leczenia specjalistycz‐
nego korzysta i że z uwagi na zły stan psychiczny nie jest w stanie wykonywać pra‐
cy. Spółka w swoich wyjaśnieniach wskazała, że Skarżąca poinformowała ją także, że
z powodu złego stanu zdrowia składa rezygnację z pracy na stanowisku (…). Stad

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

Decyzja DS.523.7376.2021

5.

6.

Strona 3 z 6

też Spółka uznała, że celowość przeprowadzenia konsultacji lekarskiej była uzasad‐
niona, także rodzajem zadań i zakresem odpowiedzialności wiążących się z zajmo‐
wanym przez nią stanowiskiem – pismo Spółki z (…) grudnia 2021 r.
Spółka w swoich wyjaśnieniach wskazała, że czynności formalno-prawne Spółki do‐
tyczące pracowników Spółki są wykonywane za pośrednictwem Działu (…). Skiero‐
wanie na badania kontrolne Skarżącej zostało wystawione przez Spółkę i przekazane
Skarżącej przez kierownika ww. Działu (…) (dalej: Kierownik) – dowód: pismo z (…)
lutego 2022 r.
Kierownikowi (…) maja 2018 r. wydane zostało przez Spółkę upoważnienie do prze‐
twarzania danych osobowych nr (…), które obejmuje uprawnienie do przetwarzania
danych pracowników i osób współpracujących dostępnych w zasobach elektronicz‐
nych Spółki jak również w aktach osobowych – dowód: pismo Spółki z (…) lutego
2022 r. wraz z załącznikiem.

Po zapoznaniu się ze zgromadzonym materiałem dowodowym Prezes Urzędu Ochrony
Danych Osobowych zważył, co następuje.
Rozporządzenie Parlamentu Europejskiego i Rady (UE) 2016/679 z dnia 27 kwietnia 2016
r. w sprawie ochrony osób fizycznych w związku z przetwarzaniem danych osobowych i
w sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenie o ochronie danych) (Dz. Urz. UE L 119 z 4.05.2016, str. 1, Dz.
Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str. 35) [dalej;
RODO] określa obowiązki administratora, do których należy przetwarzanie danych oso‐
bowych z zachowaniem przesłanek określonych w tym rozporządzeniu. Przepisem
uprawniającym administratorów do przetwarzania danych osób fizycznych jest art. 6 ust.
1 RODO, zgodnie z którym, przetwarzanie danych jest dopuszczalne tylko wtedy, gdy
spełniona jest jedna z przesłanek wskazanych w tym przepisie. Natomiast przesłanki le‐
galności przetwarzania szczególnych kategorii danych osobowych, w tym danych osobo‐
wych dotyczących zdrowia, określone zostały w art. 9 ust. 2 RODO. Katalog przesłanek
wymienionych w art. 6 ust. 1 i art. 9 ust. 2 RODO, jest zamknięty. Każda z przesłanek le‐
galizujących proces przetwarzania danych osobowych ma charakter autonomiczny i nie‐
zależny. Oznacza to, że przesłanki te co do zasady są równoprawne, a wobec tego speł‐
nienie co najmniej jednej z nich stanowi o zgodnym z prawem przetwarzaniu danych
osobowych. W konsekwencji zgoda osoby, której dane dotyczą nie jest jedyną podstawą
przetwarzania danych osobowych, bowiem proces przetwarzania danych będzie zgodny
z RODO również wówczas, gdy administrator wykaże spełnienie innej z wyżej wymienio‐
nych przesłanek. Ponadto zgodnie z art. 5 ust. 1 lit. a RODO, dane osobowe muszą być
przetwarzane zgodnie z prawem, rzetelnie i w sposób przejrzysty dla osoby, której dane
dotyczą („zgodność z prawem, rzetelność i przejrzystość”).
Przedmiotem niniejszego postepowania jest udostępnienie szczególnej kategorii danych
osobowych Skarżącej przez Spółkę na rzecz osób nieuprawnionych, tj. informacji doty‐
czących poddania się badaniom z zakresu medycyny pracy i przetwarzaniu tych danych
przez Spółkę bez podstawy prawnej.

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

Decyzja DS.523.7376.2021

Strona 4 z 6

Odnosząc się do aspektu przetwarzania danych osobowych Skarżącej na druku skierowa‐
nia na badania profilaktyczne z (…) i (…) lipca 2021 r., wskazać należy, że kwestia pra‐
cowniczych badań profilaktycznych unormowana została m.in. w przepisach ustawy z
dnia 26 czerwca 1974 r. Kodeks pracy (Dz. U. z 2020 r. poz. 1320, z późn. zm) [dalej: k.p]
oraz w rozporządzeniu Ministra Zdrowia i Opieki Społecznej z dnia 30 maja 1996 r. w
sprawie przeprowadzania badań lekarskich pracowników, zakresu profilaktycznej opieki
zdrowotnej nad pracownikami oraz orzeczeń lekarskich wydawanych do celów
przewidzianych w Kodeksie pracy (Dz.U. 2016 poz. 2067 ze zm.) [dalej: r.b.l.p.]. Należy
wskazać, że art. 229 k.p., zobowiązuje pracodawcę do kierowania pracowników na
wstępne, okresowe i kontrolne badania lekarskie. Pracodawca, zgodnie art. 229 § 4 k.p.,
nie może dopuścić do pracy pracownika bez aktualnego orzeczenia lekarskiego stwier‐
dzającego brak przeciwwskazań do pracy na określonym stanowisku w warunkach pracy
opisanych w skierowaniu na badania lekarskie, które jak wynika z art. 229 § 4a k.p.,
przeprowadza się na podstawie skierowania wydanego przez pracodawcę.
Wskazać należy, że zakres wstępnych, okresowych i kontrolnych badań lekarskich pra‐
cowników, tryb ich przeprowadzania oraz sposób dokumentowania i kontroli tych badań
określony został w przepisach r.b.l.p. Zgodnie z § 4 ust 1 r.b.l.p. badanie profilaktyczne
przeprowadza się na podstawie skierowania wydanego przez pracodawcę. Skierowanie,
o którym mowa w ust. 1, jest wydawane w dwóch egzemplarzach, z których jeden otrzy‐
muje osoba kierowana na badania. Skierowanie, zgodnie z ust. 2 tego przepisu, powinno
zawierać: określenie rodzaju badania profilaktycznego, jakie ma być wykonane (pkt 1), w
przypadku osób przyjmowanych do pracy lub pracowników przenoszonych na inne sta‐
nowiska pracy - określenie stanowiska pracy, na którym osoba ta ma być zatrudniona; w
tym przypadku pracodawca może wskazać w skierowaniu dwa lub więcej stanowisk pra‐
cy, w kolejności odpowiadającej potrzebom zakładu (pkt 2), w przypadku pracowników określenie stanowiska pracy, na którym pracownik jest zatrudniony (pkt 3), opis warun‐
ków pracy uwzględniający informacje o występowaniu na stanowisku lub stanowiskach
pracy, o których mowa w pkt 2 i 3, czynników niebezpiecznych, szkodliwych dla zdrowia
lub czynników uciążliwych i innych wynikających ze sposobu wykonywania pracy, z po‐
daniem wielkości narażenia oraz aktualnych wyników badań i pomiarów czynników szko‐
dliwych dla zdrowia, wykonanych na tych stanowiskach (pkt 4). Wzór skierowania na ba‐
dania profilaktyczne (wstępne, okresowe, kontrolne), określony został w Załączniku nr 3a
do r.b.l.p. (§ 4 ust. 3 r.b.l.p.).
Należy zaznaczyć, że zakres danych, które należy wskazać w treści ww. załącznika nie
obejmuje informacji o stanie zdrowia (w tym o stanie zdrowia psychicznego) kierowane‐
go pracownika. Podkreślić należy, że dane dotyczące rodzaju badań profilaktycznych sta‐
nowią dane nadmiarowe dla pracodawcy, do przetwarzania których nie jest on uprawnio‐
ny. Należy zaznaczyć, że przepisy (m.in. art. 229 k.p.) nie uprawniają pracodawcy do we‐
ryfikowania rodzaju przeprowadzanych badań czy wyników tych badań. Stąd też za bez‐
podstawne uznać należy działanie Spółki polegające na zamieszczeniu na skierowaniu
na badania profilaktyczne adnotacji dotyczącej podejrzewanej u Skarżącej choroby psy‐

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

Decyzja DS.523.7376.2021

Strona 5 z 6

chicznej, na okoliczność której wystawione zostało zwolnienie przez lekarza psychiatrę.
Wprawdzie pracodawca nie może dopuścić do pracy pracownika bez aktualnego orze‐
czenia lekarskiego stwierdzającego brak przeciwwskazań do pracy na określonym stano‐
wisku w warunkach pracy opisanych w skierowaniu na badania lekarskie, jednak przepi‐
sy k.p. zezwalają tylko na wydanie pracodawcy zaświadczenia o braku przeciwwskazań
lub też o przeciwwskazaniach zdrowotnych danego pracownika do pracy na określonym
stanowisku. Tym samym niedopuszczalne jest przetwarzanie (w tym pozyskiwanie) przez
pracodawcę innych informacji na temat pracownika, a w szczególności danych dotyczą‐
cych jego stanu zdrowia/badań, w sytuacji takiej jak miała miejsce w omawianej sprawie,
tj. w szczególności, gdy nie jest to uzasadnione rodzajem i zakresem świadczonej pracy,
ponieważ pracodawca nie jest do tego uprawniony. Stąd też stwierdzić należy, że Spółka
przy kierowaniu Skarżącej na badania profilaktyczne nie miała dowolności w zakresie
kształtowania treści dokumentu skierowania. Podkreślić tym samym należy, że działanie
Spółki polegające na umieszczeniu kwestionowanych przez Skarżącą adnotacji na dru‐
kach skierowań nie znajdowało uzasadnienia w przepisach RODO i stanowiło naruszenie
art. 9 ust. 2 RODO w zw. z art. 5 ust. 1 lit. a RODO.
Odnosząc się natomiast do kwestii dostępu i upoważnienia dla osób do przetwarzania
danych osobowych Skarżącej dotyczących jej stanu zdrowia, wskazać należy, że RODO
nie wyłącza możliwości przetwarzania danych osobowych przez osobę fizyczną działają‐
cą z ramienia administratora, niemniej przetwarzanie w tym wypadku musi być oparte
na stosownym upoważnieniu. W niniejszej sprawie organ uznał za naruszające przepisy o
ochronie danych osobowych przetwarzanie danych dotyczących zdrowia Skarżącej przez
Kierownika (…) Pracodawcy, będącego osobą upoważnioną do działania w imieniu admi‐
nistratora, w granicach przyznanego jej upoważnienia dla realizacji celów realizowanych
przez tego administratora. Z materiału dowodowego zebranego w niniejszej sprawie wy‐
nika, że (…) – Kierownik (…) nie była, w zakresie rozpatrywanej sprawy, uprawniona do
przetwarzania danych osobowych Skarżącej dotyczących jej stanu zdrowia, które za‐
mieszczone zostały na drukach skierowań z (…) i (…) lipca 2021 r. Stąd też, stwierdzić
należy, że działanie Spółki polegające na udostępnieniu Pani K(…) S(…) danych o stanie
zdrowia Skarżącej w kwestionowany przez nią sposób nie znajduje uzasadnienia w kon‐
tekście art. 29 RODO, zgodnie z którym każda osoba działająca z upoważnienia admini‐
stratora i mająca dostęp do danych osobowych przetwarza je wyłącznie na polecenie ad‐
ministratora. Z udzielonego upoważnienia powinien wprost wynikać zakres przetwarza‐
nych danych osobowych oraz cel przetwarzania, co znajduje potwierdzenie w komenta‐
rzu P. Fajgielskiego do rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE [komentarz do art. 29 RODO] „Skoro określona osoba może działać
z upoważnienia, to aby móc ustalić zakres tego upoważnienia, konieczne wydaje się jego
sprecyzowanie. Prowadzi to do wniosku, że komentowany przepis może być odczytywa‐
ny jako źródło obowiązku nadawania upoważnień osobom, które mają przetwarzać
dane.”

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

Decyzja DS.523.7376.2021

Strona 6 z 6

W niniejszej sprawie Pani K(…) S(…) nie była upoważniona na podstawie art. 29 RODO
do przetwarzania danych osobowych Skarżącej, dotyczących jej stanu zdrowia w zakre‐
sie informacji zamieszczonych na skierowaniach na badania profilaktyczne z (…) i (…)
lipca 2021 r. Jednocześnie, jak już zostało stwierdzone, w zakresie rozpatrywanej sprawy,
do przetwarzania tych danych nie była uprawniona również sama Spółka jako pracodaw‐
ca Skarżącej, co sprawia, że upoważnienie nadane przez Spółkę, jako administratora nie
stanowi o zgodnym z prawem przetwarzaniu danych osobowych Skarżącej przez osobę
działającą z jego ramienia.
Mając na uwadze powyższe, zarzut Skarżącej odnośnie udostępnienia danych dotyczą‐
cych jej stanu zdrowia na rzecz osoby nieuprawnionej znajduje potwierdzenie w
zebranym materiale dowodowym i stanowi naruszenie art. 9 ust. 1 RODO.
Podsumowując należy wskazać, że zgromadzony w niniejszej sprawie materiał dowodo‐
wy, w tym w szczególności wyjaśnienia Spółki nie wykazał, że legitymuje się ona jakąkol‐
wiek z wymienionych w art. 9 ust. 2 RODO przesłanek legalności przetwarzania. Mając
powyższe na względzie, podnieść należy, że ocena dokonywana przez Prezesa UODO w
każdym przypadku służy zbadaniu zasadności skierowania pod adresem określonego
podmiotu nakazu odpowiadającego dyspozycji art. 58 ust. 2 RODO służącego przywróce‐
niu stanu zgodnego z prawem w procesie przetwarzania danych - jest więc ona uzasad‐
niona i potrzebna tylko o tyle, o ile nieprawidłowości w procesie przetwarzania danych
osobowych istnieją. W przedmiotowej sprawie w ocenie Prezesa Urzędu Spółka nieprawi‐
dłowo przetwarza dane osobowe Skarżącej w zakresie informacji dotyczących jej stanu
zdrowia. W konsekwencji Prezes Urzędu uznał, iż w realiach niniejszej sprawy właściwe
jest zastosowanie wobec Spółki uprawnień naprawczych poprzez nakazanie usunięcia
danych osobowych Skarżącej, utrwalonych na druku skierowania na badania profilak‐
tyczne z (…) oraz (…) lipca 2021 r., a także udzielenia Spółce upomnienia za naruszenie
art. 9 ust. 1 RODO, polegające na przetwarzaniu danych osobowych Skarżącej dotyczą‐
cych zdrowia bez podstawy prawnej, w tym ich udostępnieniu na rzecz osoby nieupraw‐
nionej.
W tym stanie faktycznym i prawnym, Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:ds_523_7376/content

2025-09-03 13:40

