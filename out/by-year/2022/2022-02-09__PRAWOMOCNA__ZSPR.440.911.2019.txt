Warszawa, 9 lutego 2022
PRAWOMOCNA

Decyzja
ZSPR.440.911.2019

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735 ze zm.) w zw. z art. 7 ust. 1 i 2 ustawy z
dnia 10 maja 2018 r. o ochronie danych osobowych (t. j. Dz. U. z 2019 r. poz. 1781) oraz
na podstawie art. 6 ust. 1 i art. 58 ust. 2 lit. c rozporządzenia Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych)
(Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz.
UE L 74 z 4.03.2021, str. 35),
po przeprowadzeniu postępowania administracyjnego w sprawie skargi Pani AF, zamiesz‐
kałej w O. przy ul. (…) na nieprawidłowości w procesie przetwarzania jej danych osobo‐
wych przez (…) S.A. z siedzibą w I. przy ul. (…) polegające na przetwarzaniu danych oso‐
bowych Skarżącej bez podstawy prawnej i niespełnieniu jej żądania usunięcia danych
osobowych, Prezes Urzędu Ochrony Danych Osobowych
nakazuje (…) Spółce Akcyjnej z siedzibą w I. przy ul. (…) usunięcie danych osobowych
Pani AF zam. w O. przy ul. (…).

Uzasadnienie
Do Urzędu Ochrony Danych Osobowych wpłynęła skarga Pani AF zamieszkałej w O. przy
ul. (…), zwaną dalej Skarżącą, na nieprawidłowości w procesie przetwarzania jej danych
osobowych przez (…) S.A. z siedzibą w I. przy ul. (…), zwaną dalej Bankiem, polegające

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

Strona 2 z 7

na przetwarzaniu jej danych osobowych bez podstawy prawnej oraz niespełnieniu jej
żądania usunięcia danych osobowych.
W toku postępowania przeprowadzonego w niniejszej sprawie Prezes Urzędu Ochrony
Danych Osobowych ustalił następujący stan faktyczny.
1. W treści skargi Skarżąca wskazała, że pod koniec 2018 r. otrzymała od Banku kore‐
spondencję w przedmiocie kont oszczędnościowych, których nie jest właścicielką. W
dniu 28 grudnia 2018 r. Skarżąca zgłosiła reklamację do Banku, zaś w dniu 30 grud‐
nia 2018 r. za pośrednictwem wiadomości e-mail wycofała zgodę na przetwarzanie
jej danych osobowych przez Bank. Skarżąca wskazała cyt.: „(…) W międzyczasie wy‐
słałam do (…) 2 e-maile z żądaniem najpierw zaprzestania przetwarzania danych
osobowych, a później usunięcia moich danych osobowych z systemu. To tej pory nie
dostałam odpowiedzi na te e-maile. (…)”. Skarżąca przedłożyła otrzymaną od Banku
wiadomość mailową z dnia 18 stycznia 2019 r., w której Bank stwierdził, że zesta‐
wienie opłat przekazano do Skarżącej błędnie. W związku z powyższym Skarżąca
wskazała, że chciałaby wiedzieć, czy Bank usunął jej dane (dowód: pismo Skarżącej
z dnia 3 stycznia 2019 r., 18 marca 2019 r. oraz z dnia 24 czerwca 2019 r. wraz z za‐
łącznikiem).
2. Zgodnie z wyjaśnieniami Banku, dane Skarżącej zostały pozyskane w dniu 26 paź‐
dziernika 2006 r. w związku z zawarciem umowy numer (…) o prowadzenie banko‐
wych rachunków oszczędnościowo-rozliczeniowych. Bank w wyniku zawarcia ww.
umowy pozyskał dane osobowe Skarżącej w zakresie: imienia, nazwiska, imion ro‐
dziców, nazwiska panieńskiego matki, numeru PESEL, serii i numeru dokumentu toż‐
samości, adresu zameldowania, adresu korespondencyjnego, daty urodzenia, miej‐
sca urodzenia, płci, numeru klienta, numeru kontraktu bankowego, numeru telefonu
komórkowego, obrotów na rachunku bankowym. (dowód: wyjaśnienia Banku z dnia
25 czerwca 2019 r.).
3. Bank wskazał, że w dniu 25 maja 2014 r. na podstawie złożonego wniosku Skarżąca
została odpisana od rachunku wspólnego o numerze (…), który przekształcono w ra‐
chunek indywidualny na rzecz osoby trzeciej, która oświadczyła o przejęciu na sie‐
bie praw i obowiązków wynikających z faktu prowadzenia przez Bank przedmiotowe‐
go rachunku. Na koniec 2018 r. pracownik Banku błędnie wysłał zestawienia opłat
do byłych klientów Banku. W dniu 28 grudnia 2018 r. Skarżąca zgłosiła do Banku re‐
klamację w związku z przesłaną korespondencją. Dla celów reklamacyjnych Bank
pozyskał od Skarżącej adres poczty elektronicznej (dowód: wyjaśnienia Banku z dnia
25 czerwca wraz z załącznikami).
4. W styczniu 2019 r. Skarżąca otrzymała drogą pocztową korespondencję zawierającą
zestawienie opłat dla rachunku bankowego o numerze (…). Zgodnie z wyjaśnieniami
Banku, Skarżąca nie zgłaszała reklamacji oraz nie żądała usunięcia danych osobo‐
wych w zakresie rachunku bankowego o numerze (…). W dniu 18 stycznia 2019 r.
Bank za pośrednictwem poczty elektronicznej skierował do Skarżącej odpowiedź na
reklamację potwierdzając, że doszło do nieprawidłowości po stronie Banku, potwier‐
dzając brak współposiadania rachunku bankowego, którego dotyczyło zestawienie

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

5.

6.

Strona 3 z 7

opłat doręczone Skarżącej w grudniu 2018 r. (dowód: pismo Skarżącej z dnia 3
stycznia 2019 r. wraz z załącznikami, pismo Skarżącej z dnia 18 marca 2019 r., pi‐
smo Skarżącej z dnia 24 czerwca 2019 r. wraz z załącznikami, wyjaśnienia Banku z
dnia 25 czerwca 2019 r. wraz z załącznikami, wyjaśnienia Banku z dnia 23 czerwca
wraz z załącznikami).
Jak wynika z wyjaśnień Banku, przetwarzanie danych osobowych trwało do maja
2020 r. na podstawie art. 6 ust. 1 lit. c rozporządzenia Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu
takich danych oraz uchylenia dyrektywy 95/46/WE (ogólne rozporządzenie o
ochronie danych) (Dz. Urz. UE L 119 z 4.05.2016, str. 1, Dz. Urz. UE L 127 z
23.05.2018, str. 2 oraz Dz. Urz. UE L 74 z 4.03.2021, str. 35), dalej jako RODO, w zw.
z art. 49 ustawy z dnia 1 marca 2018 r. o przeciwdziałaniu praniu pieniędzy oraz
finansowaniu terroryzmu (Dz. U. z 2021 r., poz. 1132 oraz z 2019 r., poz. 1655).
Obecnie Bank przetwarza dane osobowe Skarżącej w oparciu o art. 6 ust. 1 lit. f
RODO w zw. z art. 442 § 1 ustawy z dnia 23 kwietnia 1964 r. – Kodeks cywilny (Dz.
U. z 2020, poz. 1740 oraz Dz. U. z 2019, poz. 1495), dalej jako KC. Zgodnie z wyja‐
śnieniami Bank zamierza przetwarzać dane osobowe Skarżącego przez 10 lat od
cyt. „(…) zakończenia współpracy ze Skarżącą we wszystkich obszarach działalności
bankowej (…)”. Ponadto Bank wskazuje, że przetwarza dane osobowe Skarżącej w
związku z przedmiotową skargą, na wypadek sporu sądowego, ustalenia i obrony
przed roszczeniami, następnie wskazując termin dziesięcioletni dla przetwarzania
danych osobowych Skarżącej jako zapewniający Bankowi ochronę prawną w okresie
przedawnienia, co ma istotne znaczenie wobec sporów sądowych dotyczących
umów kredytów zawieranych z konsumentami. Dziesięcioletni termin przetwarzania
danych osobowych Skarżącej pozwala Bankowi na posiadanie dokumentów i dowo‐
dów na wypadek postępowania administracyjnego prowadzonego przez Prezesa
UODO. Po upływie ww. terminu Bank wskazał, że usuwa lub anonimizuje dane (do‐
wód: wyjaśnienia Banku z dnia 3 lutego 2021 r. oraz wyjaśnienia Banku z dnia 31
marca 2021 r.)
Bank wskazał, że nie występował z roszczeniami wobec Skarżącej i nie pozostaje z
nią w sporze sądowym, z wyjątkiem toczącego się postępowania administracyjnego
przed Prezesem Urzędu Ochrony Danych Osobowych (dowód: wyjaśnienia Banku z
dnia 3 lutego 2021 r.).

Po zapoznaniu się ze zgromadzonym materiałem dowodowym, Prezes Urzędu Ochrony
Danych Osobowych, zwany dalej także Prezesem UODO, zważył, co następuje.
W pierwszej kolejności konieczne jest podkreślenie, że Prezes Urzędu Ochrony Danych
Osobowych wydając decyzję administracyjną, zobowiązany jest do rozstrzygania sprawy
w oparciu o stan faktyczny istniejący w chwili wydania tej decyzji. Jak podnosi się w dok‐
trynie „organ administracji publicznej ocenia stan faktyczny sprawy według chwili wyda‐
nia decyzji administracyjnej. Reguła ta odnosi się także do oceny stanu prawnego spra‐
wy, co oznacza, że organ administracji publicznej wydaje decyzję administracyjną na

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

Strona 4 z 7

podstawie przepisów prawa obowiązujących w chwili jej wydania (…). Rozstrzyganie w
postępowaniu administracyjnym polega na zastosowaniu obowiązującego prawa do
ustalonego stanu faktycznego sprawy administracyjnej. W ten sposób organ administra‐
cji publicznej realizuje cel postępowania administracyjnego, jakim jest urzeczywistnienie
obowiązującej normy prawnej w zakresie stosunków administracyjno-prawnych, gdy
stosunki te tego wymagają” (Komentarz do ustawy z dnia 14 czerwca 1960 r. Kodeks po‐
stępowania administracyjnego M. Jaśkowska, A. Wróbel, Lex., el/2012). Jednocześnie ni‐
niejszy organ podziela stanowisko wyrażone przez Naczelny Sąd Administracyjny w
wyroku z dnia 25 listopada 2013 r., wydanym w sprawie o sygn. akt I OPS 6/1, w którym
ww. Sąd wskazał cyt.: „W postępowaniu administracyjnym, regulowanym przepisami Ko‐
deksu postępowania administracyjnego, zasadą jest, że organ administracji publicznej
załatwia sprawę przez wydanie decyzji, która rozstrzyga sprawę co do jej istoty, według
stanu prawnego i faktycznego na dzień wydania decyzji”.
Następnie należy wskazać, że przepisem uprawniającym administratorów danych do
przetwarzania zwykłych danych osób fizycznych jest art. 6 ust. 1 RODO, zgodnie z któ‐
rym, przetwarzanie danych jest dopuszczalne tylko wtedy, gdy spełniona jest jedna z
przesłanek wskazanych w tym przepisie. Katalog przesłanek wymienionych w art. 6 ust.
1 RODO jest zamknięty. Każda z przesłanek legalizujących proces przetwarzania danych
osobowych ma charakter autonomiczny i niezależny. Oznacza to, że przesłanki te co do
zasady są równoprawne, a wobec tego spełnienie co najmniej jednej z nich stanowi o
zgodnym z prawem przetwarzaniu danych osobowych. W konsekwencji zgoda osoby,
której dane dotyczą nie jest jedyną podstawą przetwarzania danych osobowych, ponie‐
waż proces przetwarzania danych będzie zgodny z rozporządzeniem również wówczas,
gdy administrator danych wykaże spełnienie innej z wyżej wymienionych przesłanek.
Niezależnie od zgody osoby, której dane dotyczą (art. 6 ust. 1 lit. a RODO) przetwarzanie
danych osobowych jest dopuszczalne między innymi wtedy, gdy jest to niezbędne do
wypełnienia obowiązku prawnego ciążącego na administratorze (art. 6 ust. 1 lit. c
RODO), jak również gdy jest to niezbędne do celów wynikających z prawnie uzasadnio‐
nych interesów realizowanych przez administratora (art. 6 ust. 1 lit. f RODO).
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐
rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład, gdy zachodzi istotny i odpowiedni
rodzaj powiązania między osobą, której dane dotyczą, a administratorem, na przykład
gdy osoba, której dane dotyczą, jest klientem administratora lub działa na jego rzecz.
Bank wskazał, iż pozyskał dane osobowe Skarżącej w związku z zawarciem umowy nu‐
mer (…) o prowadzenie bankowych rachunków oszczędnościowo-rozliczeniowych. Skar‐
żąca utraciła status klienta Banku w dniu 25 maja 2014 r. poprzez złożenie dyspozycji
przekształcenia rachunku wspólnego o numerze (…) w rachunek indywidualny na rzecz

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

Strona 5 z 7

osoby trzeciej, która oświadczyła o przejęciu na siebie praw i obowiązków wynikających
z faktu prowadzenia przez Bank przedmiotowego rachunku. Obecnie Banku i Skarżąca
nie są zatem związani umową, zaś Skarżąca nie jest klientem Banku. Bank wskazał, że
przetwarzał dane osobowe Skarżącej w oparciu o art. 6 ust. 1 lit. c RODO w celu wypeł‐
nienia obowiązków prawnych na nim ciążących, tj. realizacji przepisów dotyczących
przeciwdziałania praniu pieniędzy oraz finansowaniu terroryzmu. Jak przyznał Bank, ter‐
min przetwarzania danych osobowych w wyżej wymienionym celu jednak upłynął w
maju 2020 r. Bank wskazał, że przetwarza więc dane osobowe Skarżącej wyłącznie na
podstawie art. 6 ust. 1 lit. f RODO uznając, że przetwarzanie danych osobowych Skarżą‐
cej jest niezbędne do celów wynikających z prawnie uzasadnionych interesów przez nie‐
go realizowanych. Jako swój prawnie uzasadniony interes Bank wskazał ewentualny spór
sądowy oraz obronę przed ewentualnymi roszczeniami.
Z materiału dowodowego zebranego w aktach sprawy nie wynika, aby Skarżąca wystę‐
powała dotychczas z jakimkolwiek roszczeniem wobec Banku, jak również aby takie rosz‐
czenia wobec Skarżącej zgłosił Bank. W ocenie Prezesa UODO, brak jest zatem spełnie‐
nia wskazywanej przez Bank przesłanki niezbędności przetwarzania danych osobowych
Skarżącej do celów wynikających z prawnie usprawiedliwionych interesów realizowanych
przez Bank. Wskazać bowiem należy, że przesłanka z art. 6 ust. 1 lit. f RODO dotyczy sy‐
tuacji już istniejącej, w której celem wynikającym z prawnie uzasadnionych interesów re‐
alizowanych przez administratora jest konieczność udowodnienia, potrzeba dochodzenia
lub obrony przed roszczeniem istniejącym, nie zaś sytuacji, gdy dane są przetwarzane w
celu zabezpieczenia się przed ewentualnym roszczeniem. W związku z tym, że przepro‐
wadzone przez Prezesa UODO postępowanie administracyjne nie wykazało, aby pomię‐
dzy Skarżącą a Bankiem toczyły się jakiekolwiek postępowania w przedmiocie wzajem‐
nie zgłoszonych roszczeń należy stwierdzić, iż Bank przetwarza dane osobowe Skarżącej
w ww. celu wyłącznie „na zapas”, aby zabezpieczyć się przed ewentualnym przyszłymi i
niepewnymi roszczeniami Skarżącej.
Prezes Urzędu Ochrony Danych Osobowych podziela tym samym stanowisko Naczelnego
Sądu Administracyjnego odnoszące się do analogicznej do art. 6 ust. 1 lit. f RODO prze‐
słanki wynikającej z art. 23 ust. 1 pkt 5 ustawy z dnia 29 sierpnia 1997 r. o ochronie
danych osobowych (Dz. U. 2016 r. poz. 922 ze zm.), dotyczącej dopuszczalności prze‐
twarzania danych osobowych dla wypełnienia prawnie usprawiedliwionych celów realizo‐
wanych przez administratorów danych albo odbiorców danych, gdy przetwarzanie nie
narusza praw i wolności osoby, której dane dotyczą. Sąd ten w wyroku z dnia 6 marca
2019 r. w sprawie sygn. I OSK 994/17 (LEX nr 2670498) orzekł, cyt.: „Przepis u.o.d.o. ze‐
zwala na przetwarzanie danych gdy jest to niezbędne dla wypełnienia prawnie usprawie‐
dliwionych celów realizowanych przez administratorów danych albo odbiorców danych, a
przetwarzanie nie narusza praw i wolności osoby, której dane dotyczą. Dokonując wy‐
kładni tego przepisu należy zatem zwrócić uwagę, że stosowanie ww. przepisu wymaga
wykazania, że chodzi o realizowanie prawnie usprawiedliwionego celu, ale także dokona‐
nie oceny czy dla realizacji tego celu niezbędne jest przekazanie danych, pomimo braku
zgody osoby której dane te dotyczą. Ocena ta sprowadza się do wyważania racji i intere‐

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

Strona 6 z 7

sów osoby, której danych sprawa dotyczy, a która jest objęta ochroną prawną, a z dru‐
giej administratora danych, również chronionego przez prawo w zakresie w jakim może
realizować prawnie usprawiedliwione cele i uprawnienia. Naczelny Sąd Administracyjny
w wyroku z dnia 23 września 2005 r. (sygn. akt I OSK 712/05, CBOSA) już wskazywał, że
rozstrzygając o legalności przetwarzania danych trzeba każdorazowo, ważąc interesy
stron, znaleźć równowagę między prawami i wolnościami jednostki z jednej strony a
prawnie usprawiedliwionym interesem osoby trzeciej z drugiej strony. Oznacza to obo‐
wiązek zapewnienia właściwej równowagi praw i interesów stron w tym praw podstawo‐
wych. (…) niedopuszczalne jest przetwarzanie danych osobowych niejako "na zapas" z
założeniem, że mogą być one ewentualnie przydatne w przyszłości”.
Podkreślenia wymaga, że przy przyjęciu odmiennej interpretacji ww. przepisów, Skarżąca
pozbawiona byłaby ochrony na gruncie RODO oraz ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781). Zaznaczyć bowiem należy, że
przyjęcie za prawidłowe stanowiska, iż przetwarzanie danych osobowych w celu uchyle‐
nia się od negatywnych skutków w przypadku zgłoszenia w przyszłości ewentualnego i
nieokreślonego roszczenia, stanowi prawnie usprawiedliwiony cel w rozumieniu art. 6
ust. 1 lit. f RODO oznaczałoby, że dane osobowe Skarżącej mogą być przetwarzane
przez Bank permanentnie, bez konieczności ich usunięcia. Teoretycznie możliwym jest
przecież by Skarżąca zwróciła się do Banku z roszczeniem po upływie terminu przedaw‐
nienia roszczenia. Prowadziłoby to tym samym do uznania, że przetwarzanie danych
osobowych Skarżącej przez Bank ma uzasadnienie w przesłance określonej art. 6 ust. 1
lit. f RODO w celu realizacji prawa do obrony przed ewentualnym roszczeniem Skarżącej
również po upływie ww. terminu.
W tym miejscu wskazać należy, że brak jest uzasadnienia dla przyjęcia, iż terminy doty‐
czące przedawnienia roszczeń wynikających ze stosunków zobowiązaniowych określają
jednocześnie ramy czasowe, w których dane osobowe mogą być przetwarzane przez
Bank. Koniecznym jest by podnieść, że przedawnienie roszczenia nie wywołuje skutków
na gruncie ochrony danych osobowych, nie wpływa bowiem na fakt istnienia roszczenia,
a powoduje jedynie zmianę w sferze zarzutów procesowych w postaci możliwości pod‐
niesienia okoliczności przedawnienia w sporze sądowym. Podkreślenia wymaga, że oko‐
licznością usprawiedliwiającą przetwarzanie danych osobowych w celu dochodzenia
roszczeń jest sam fakt istnienia roszczenia oraz zamiar jego dochodzenia, nie jest nią
natomiast zmiana w uprawnieniach procesowych podmiotu pozwanego.
Z uwagi na to, że brak jest obecnie sporu toczącego się między Skarżącą, a Bankiem do‐
tyczącego stosunku zobowiązaniowego, w ocenie Prezesa Urzędu Ochrony Danych Oso‐
bowych brak jest celu uzasadniającego przetwarzanie danych osobowych Skarżącej w
zakresie: imienia, nazwiska, imion rodziców, nazwiska panieńskiego matki, numeru PE‐
SEL, serii i numeru dokumentu tożsamości, adresu zameldowania, adresu koresponden‐
cyjnego, daty urodzenia, miejsca urodzenia, płci, numeru klienta, numeru kontraktu ban‐
kowego, numeru telefonu komórkowego i obrotów na rachunku bankowym w rozumieniu
art. 6 ust. 1 lit. f RODO. Wobec powyższego, kontynuowanie do chwili obecnej przetwa‐

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

Decyzja ZSPR.440.911.2019

Strona 7 z 7

rzania danych osobowych Skarżącej w celu zabezpieczenia i dochodzenia lub obrony
przed ewentualnymi, przyszłymi i niepewnymi roszczeniami, należy uznać za zbędne i
niezgodne z obowiązującymi przepisami o ochronie danych osobowych. Ocena dokony‐
wana przez Prezesa Urzędu Ochrony Danych Osobowych w każdym przypadku służy zba‐
daniu zasadności skierowania pod adresem określonego podmiotu nakazu odpowiadają‐
cego dyspozycji art. 58 ust. 2 RODO służącego przywróceniu stanu zgodnego z prawem
w procesie przetwarzania danych - jest więc ona uzasadniona i potrzebna tylko o tyle, o
ile nieprawidłowości w procesie przetwarzania danych osobowych istnieją. Mając na
uwadze powyższej wskazane okoliczności Prezes Urzędu korzystając z uprawnienia, o
którym mowa w art. 58 ust. 2 lit. c RODO nakazał Bankowi usunięcie danych osobowych
Skarżącej uznając, że Bank nie legitymuje się żadną z przesłanek legalizujących proces
przetwarzania danych osobowych Skarżącej, o których mowa w art. 6 ust. 1 RODO.
W tym stanie faktycznym i prawnym, Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2019:zspr_440_911/content

2025-09-03 13:41

