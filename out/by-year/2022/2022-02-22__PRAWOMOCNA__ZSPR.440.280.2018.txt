Warszawa, 22 lutego 2022
PRAWOMOCNA

Decyzja
ZSPR.440.280.2018

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (t.j. Dz. U. z 2021 r. poz. 735) w zw. z art. 7 ust. 1 i 2 ustawy z 10
maja 2018 r. o ochronie danych osobowych (t.j. Dz. U. z 2019 r. poz. 1781) oraz na pod‐
stawie art. 6 ust. 1 oraz art. 58 ust. 2 lit. b rozporządzenia Parlamentu Europejskiego i
Rady UE 2016/679 z 27 kwietnia 2016 r. w sprawie ochrony osób fizycznych w związku z
przetwarzaniem danych osobowych i w sprawie swobodnego przepływu takich danych
oraz uchylenia dyrektywy 95/46/WE (Dz. Urz. UE L 119 z 4.05.2016, str. 1, Dz. Urz. UE L
127 z 23.05.2018, str. 2 oraz Dz. Urz. UE L 74 z 4.03.2021, str. 35),
po przeprowadzeniu postępowania administracyjnego w sprawie skargi Pani JK, zam. w I.
przy ul. (…), na nieprawidłowości w procesie przetwarzania jej danych osobowych przez
(…) S.A. z siedzibą w A. przy ul. (…), polegające na przetwarzaniu danych osobowych
Skarżącej bez podstawy prawnej oraz nieuwzględnieniu żądania usunięcia jej danych
osobowych, Prezes Urzędu Ochrony Danych Osobowych:
udziela upomnienia (…) S.A. z siedzibą w A. przy ul. (…), za naruszenie art. 6 ust. 1 roz‐
porządzenia Parlamentu Europejskiego i Rady UE 2016/679 z 27 kwietnia 2016 r. w spra‐
wie ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (Dz. Urz. UE L
119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35), polegające na przetwarzaniu danych osobowych Pani JK, zam. w I.
przy ul. (…), bez podstawy prawnej w okresie od dnia 11 czerwca 2018 r. do dnia 6
września 2019 r.

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

Decyzja ZSPR.440.280.2018

Strona 2 z 6

Uzasadnienie
Do Prezesa Urzędu Ochrony Danych Osobowych, zwanego dalej również Prezesem
UODO, wpłynęła skarga Pani JK, zam. w I. przy ul. (…), zwanej dalej Skarżącą, na niepra‐
widłowości w procesie przetwarzania jej danych osobowych przez (…) S.A. z siedzibą w
A. przy ul. (…), zwaną dalej Bankiem, polegające na przetwarzaniu danych osobowych
Skarżącej bez podstawy prawnej oraz nieuwzględnieniu żądania usunięcia jej danych
osobowych.
W toku prowadzonego postępowania administracyjnego Prezes Urzędu Ochrony Danych
Osobowych, ustalił następujący stan faktyczny:
1. W skardze inicjującej niniejsze postępowanie Skarżąca wskazała, że w dniu 4 czerw‐
ca 2018 r. złożyła poprzez stronę internetową Banku wniosek o założenie konta
oszczędnościowego. Skarżąca wskazała, że ostatecznie nie doszło do otwarcia kon‐
ta, ze względu na to, że Bank nie dostarczył w terminie stosownych dokumentów.
Wobec powyższego w dniu 11 czerwca 2018 r. Skarżąca złożyła do Banku rezygna‐
cję z otwarcia konta oraz wycofała zgodę na przetwarzanie jej danych osobowych. W
odpowiedzi na powyższe Bank wskazał, że nie może zrealizować żądania Skarżącej i
będzie nadal przetwarzał jej dane dla celów związanych z ustalaniem, dochodze‐
niem lub obroną przed roszczeniami. Bank wskazał również, że usunie dane Skarżą‐
cej po upływie okresu przedawnienia roszczeń. (dowód: skarga z dnia 19 czerwca
2018 r. z załącznikami);
2. W złożonych wyjaśnieniach Bank wskazał, że pozyskał dane Skarżącej w związku ze
złożonym przez nią wnioskiem z dnia 4 czerwca 2018 r. numer (…) o otwarcie ra‐
chunku bankowego. Bank wskazał, że w trakcie składania wniosku Skarżąca otrzy‐
mała informację o przyjętych w Banku okresach retencji danych. W związku z po‐
wyższym wnioskiem Bank pozyskał dane osobowe Skarżącej w zakresie: imię, na‐
zwisko, nazwisko panieńskie matki, nr PESEL, seria i nr dokumentu tożsamości, ad‐
res zameldowania, adres korespondencyjny, data urodzenia, miejsce urodzenia,
płeć, adres e-mail, numer telefonu komórkowego. (dowód: wyjaśnienia Banku z dnia
31 października 2018 r.);
3. Bank wskazał również, że otrzymał wniosek Skarżącej z dnia 11 czerwca o usunięcie
jej danych osobowych. Bank wyjaśnił, że zgodnie z przyjętymi okresami retencji,
dane Skarżącej będzie przetwarzał przez okres 6 miesięcy. Bank wskazał także, że
dane Skarżącej pozyskane w związku z wnioskiem numer (…) o otwarcie rachunku
bankowego zostały ostatecznie usunięte 6 września 2019 r. (dowód: wyjaśnienia
Banku z dnia 31 października 2018 r. oraz z dnia 23 lutego 2021 r.).
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

Decyzja ZSPR.440.280.2018

Strona 3 z 6

Postępowanie administracyjne prowadzone przez Prezesa Urzędu Ochrony Danych Oso‐
bowych służy kontroli zgodności przetwarzania danych z przepisami o ochronie danych
osobowych i jest ukierunkowane na przywrócenie stanu zgodnego z prawem poprzez
wydanie decyzji administracyjnej na podstawie art. 58 ust. 2 RODO.
Przepisem uprawniającym administratorów danych do przetwarzania zwykłych danych
osób fizycznych jest art. 6 ust. 1 RODO, zgodnie z którym, przetwarzanie danych jest do‐
puszczalne tylko wtedy, gdy spełniona jest jedna z przesłanek wskazanych w tym przepi‐
sie. Katalog przesłanek wymienionych w art. 6 ust. 1 RODO, jest zamknięty. Każda z
przesłanek legalizujących proces przetwarzania danych osobowych ma charakter auto‐
nomiczny i niezależny. Oznacza to, że przesłanki te co do zasady są równoprawne, a wo‐
bec tego spełnienie co najmniej jednej z nich stanowi o zgodnym z prawem przetwarza‐
niu danych osobowych. W konsekwencji Spółka może przetwarzać dane osobowe Skar‐
żącej wykazując spełnienie przynajmniej jednej enumeratywnie wskazanej w ww. przepi‐
sie przesłanki. Zgoda osoby, której dane dotyczą (art. 6 ust. 1 lit. a) nie będzie jedyną
podstawą zgodności z prawem przetwarzania danych osobowych. Na mocy przepisu
RODO przetwarzanie danych jest dopuszczalne również wtedy, gdy przetwarzanie jest
niezbędne do wykonania umowy, której stroną jest osoba, której dane dotyczą, lub do
podjęcia działań na żądanie osoby, której dane dotyczą, przed zawarciem umowy (art. 6
ust. 1 lit. b); przetwarzanie jest niezbędne do wypełnienia obowiązku prawnego ciążące‐
go na administratorze (art. 6 ust. 1 lit. c); przetwarzanie jest niezbędne do ochrony ży‐
wotnych interesów osoby, której dane dotyczą, lub innej osoby fizycznej (art. 6 ust. 1 lit.
d); przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratorowi
(art. 6 ust. 1 lit. e); gdy jest niezbędne do celów wynikających z prawnie uzasadnionych
interesów realizowanych przez administratora lub przez stronę trzecią, z wyjątkiem sytu‐
acji, w których nadrzędny charakter wobec tych interesów mają interesy lub podstawo‐
we prawa i wolności osoby, której dane dotyczą, wymagające ochrony danych osobo‐
wych, w szczególności gdy osoba, której dane dotyczą, jest dzieckiem (art. 6 ust. 1 lit.
f ).
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐
rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład w przypadkach, gdy zachodzi
istotny i odpowiedni rodzaj powiązania między osobą, której dane dotyczą, a administra‐
torem, na przykład gdy osoba, której dane dotyczą, jest klientem administratora lub
działa na jego rzecz.
Dodatkowo, proces przetwarzania danych osobowych musi być zgodny z zasadami wyra‐
żonymi w art. 5 ust. 1 RODO. Jedną z zasad wyrażoną w art. 5 ust. 1 lit. b jest zasada
ograniczonego celu, zgodnie z którą dane mogą być zbierane w konkretnych, wyraźnych

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

Decyzja ZSPR.440.280.2018

Strona 4 z 6

i prawnie uzasadnionych celach i nieprzetwarzane dalej w sposób niezgodny z tymi cela‐
mi. Natomiast w myśl zasady ograniczenia przechowywania, wyrażonej w art. 5 ust. 1 lit.
e RODO, dane osobowe powinny być przechowywane w formie umożliwiającej identyfi‐
kację osoby, której dane dotyczą, przez okres nie dłuższy, niż jest to niezbędne do ce‐
lów, w których dane te są przetwarzane; dane osobowe można przechowywać przez
okres dłuższy, o ile będą one przetwarzane wyłącznie do celów archiwalnych w interesie
publicznym, do celów badań naukowych lub historycznych lub do celów statystycznych
na mocy art. 89 ust. 1, z zastrzeżeniem że wdrożone zostaną odpowiednie środki tech‐
niczne i organizacyjne wymagane na mocy niniejszego rozporządzenia w celu ochrony
praw i wolności osób, których dane dotyczą.
Z ustalonego w niniejszej sprawie stanu faktycznego wynika, że Bank pozyskał dane oso‐
bowe Skarżącej bezpośrednio od niej w związku ze złożeniem przez nią wniosku o zało‐
żenie konta oszczędnościowego. Podstawą prawną pozyskania i przetwarzania tych da‐
nych był zatem art. 6 ust. 1 lit. b RODO, w związku z podejmowaniem czynności przed
zawarciem umowy. Skarżąca przekazała Bankowi swoje dane osobowe zawarte w ww.
wniosku w systemie bankowości elektronicznej Banku, jednakże w niniejszej sprawie
istotna jest okoliczność, że ostatecznie do założenia konta i zawarcia umowy nie doszło.
Wskazać należy, że między stronami nie zawiązał się żaden stosunek prawny, w związku
z tym, odpadła przesłanka legalizująca przetwarzanie danych Skarżącej przez Bank w
oparciu o ww. podstawę prawną. Ponadto wnioskiem z dnia 11 czerwca 2018 r. Skarżąca
wycofała wszelkie zgody na przetwarzanie jej danych osobowych przez Bank i zażądała
ich usunięcia. Pomimo powyższego Bank kontynuował przetwarzanie danych Skarżącej,
wskazując na podstawę przetwarzania cele związane z ustalaniem, dochodzeniem lub
obroną przed roszczeniami, co stanowi prawnie uzasadniony interes Banku zgodnie z art.
6 ust. 1 lit. f RODO.
Podkreślić należy, że zebrany w sprawie materiał dowodowy nie wykazał, by Skarżąca
wystąpiła z jakimkolwiek roszczeniem wobec Banku, które uzasadniałyby jego uprawnie
do zachowania i przetwarzania danych osobowych Skarżącej w związku z ich zabezpie‐
czeniem i dochodzeniem przez Skarżącą. Do zawarcia umowy pomiędzy Skarżącą a Ban‐
kiem nie doszło, podmioty te nie pozostają obecnie w żadnych stosunkach gospodar‐
czych w związku z rezygnacją z zawarcia umowy przez Skarżącą. W ocenie Prezesa
UODO, brak jest spełnienia wskazywanej przez Bank przesłanki niezbędności do celów
wynikających z prawnie usprawiedliwionych interesów realizowanych przez administrato‐
ra odnośnie przetwarzania danych osobowych Skarżącego w ww. zakresie. Wobec po‐
wyższego, w ocenie Prezesa UODO, Bank nie posiadał podstaw do dalszego przetwarza‐
nia danych Skarżącej w oparciu o ww. przesłankę. W opinii Prezesa UODO, przesłanka z
art. 6 ust. 1 lit. f RODO dotyczy sytuacji już istniejącej, w której celem wynikającym z
prawnie uzasadnionych interesów realizowanych przez administratora jest konieczność
udowodnienia, potrzeba dochodzenia lub obrony przed roszczeniem istniejącym, nie zaś
sytuacji, gdy dane są przetwarzane w celu zabezpieczenia się przed ewentualnym rosz‐
czeniem. W niniejszej sprawie Skarżąca nie kierowała do Banku żadnych roszczeń czy re‐
klamacji. W związku z tym, od momentu powzięcia informacji, że do zawarcia umowy nie

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

Decyzja ZSPR.440.280.2018

Strona 5 z 6

doszło, co w ocenie organu nastąpiło najpóźniej w dniu dniu 11 czerwca 2018 r. Bank
przetwarzał jej dane w ww. celu wyłącznie „na zapas”, aby zabezpieczyć się przed ewen‐
tualnym przyszłymi i niepewnymi roszczeniami Skarżącej. Prezes Urzędu Ochrony Da‐
nych Osobowych podziela ponadto stanowisko Naczelnego Sądu Administracyjnego w
Warszawie, wyrażone w wyroku z dnia 6 marca 2019 r. (sygn. I OSK 994/17), w którym
NSA stwierdził: „zdaniem Naczelnego Sądu Administracyjnego przetwarzanie danych
osobowych W. L., który cofnął zgodę na ich przetwarzanie, nie jest niezbędne dla wypeł‐
nienia prawnie usprawiedliwionych celów realizowanych przez E. S.A., a którym jest pra‐
wo do podjęcia obrony przed ewentualnymi roszczeniami lub zarzutami dotyczącymi
przetwarzania danych W. L. (…) Prawidłowe jest stanowisko Sądu pierwszej instancji, że
niedopuszczalne jest przetwarzanie danych osobowych niejako "na zapas" z założeniem,
że mogą być one ewentualnie przydatne w przyszłości.”
Z uwagi na to, że Bank nie wskazał roszczenia, którego zaspokojenia domagał się od
Skarżącej, jak również brak było sporu toczącego się miedzy Skarżącą, a Bankiem, w
ocenie Prezesa Urzędu Ochrony Danych Osobowych brak było celu uzasadniającego
przetwarzanie ww. danych osobowych Skarżącej, w rozumieniu art. 6 ust. 1 lit. f RODO.
Wobec niezawarcia ze Skarżącą umowy, odpadła także przesłanka legalizująca proces
przetwarzania danych osobowych Skarżącej, o której mowa w art. 6 ust. 1 lit. b RODO,
ponadto Bank nie wykazał, aby zachodziła którakolwiek inna przesłanka, stanowiąca o
legalności tego procesu, spośród przesłanek określonych w art. 6 ust. 1 RODO. Wobec
powyższego, w ocenie Prezesa UODO Bank nie wykazał podstaw prawnych legalizują‐
cych proces przetwarzania danych osobowych Skarżącej w okresie od dnia 11 czerwca
2018 r. do dnia 6 września 2019 r.
Jedynie na marginesie zauważyć należy, że Bank nie dochował wskazanego przez siebie
okresu retencji danych. Zarówno w odpowiedzi kierowanej do Skarżącej, jak i w wyja‐
śnieniach kierowanych do Prezesa UODO, Bank wskazywał, że zamierza przetwarzać
dane Skarżącej pozyskane w związku z wnioskiem numer (…) o otwarcie rachunku ban‐
kowego przez okres 6 miesięcy. Tymczasem z ustalonego w sprawie stanu faktycznego
wynika, że Bank usunął dane Skarżącej dopiero w dniu 6 września 2019 r., a zatem już
po upływie zakreślonego przez siebie terminu.
Wobec powyższego, w ocenie Prezesa UODO w sprawie doszło do naruszenia przepisów
o ochronie danych osobowych przez Bank, poprzez przetwarzanie danych osobowych
Skarżącej bez podstawy prawnej. Ze zgromadzonego w sprawie materiału dowodowego
wynika, że Bank ostatecznie w dniu 6 września 2019 r. usunął dane osobowe Skarżącej,
a kwestionowane przetwarzanie nie jest już obecnie kontynuowane. Podkreślić należy, że
decyzje Prezesa UODO służą przywróceniu stanu zgodnego z prawem na podstawie art.
58 ust. 2 RODO. Jednakże wobec ustalenia, że od dnia 11 czerwca 2018 r. do dnia 6
września 2019 r. Bank przetwarzał dane osobowe Skarżącej bez podstawy prawnej, nato‐
miast obecnie nie kontynuuje tego procesu, Prezes Urzędu Ochrony Danych Osobowych,
korzystając z przysługującego mu uprawnienia określonego w art. 58 ust. 2 lit. b RODO

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

Decyzja ZSPR.440.280.2018

Strona 6 z 6

udzielił Bankowi upomnienia w zakresie stwierdzonego naruszenia przepisów ochrony
danych osobowych.
W tym stanie faktycznym oraz prawnym Prezes Urzędu Ochrony Danych Osobowych
orzekł, jak w sentencji.

https://uodo.neurodoc.pl/document/urn:ndoc:gov:pl:uodo:2018:zspr_440_280/content

2025-09-03 13:41

