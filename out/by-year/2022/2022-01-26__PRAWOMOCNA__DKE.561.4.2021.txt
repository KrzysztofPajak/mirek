Warszawa, 26 stycznia 2022
PRAWOMOCNA

Decyzja
DKE.561.4.2021

Na podstawie art. 104 § l Ustawy z dnia 14 czerwca 1960 r. Kodeks postępowania
administracyjnego (t.j. Dz. U. z 2021 r. poz. 735 z późn. zm.) w związku z art. 7 ust. 1 i 2
oraz art. 60 ustawy z dnia 10 maja 2018 r. o ochronie danych osobowych (Dz. U. z 2019
r. poz. 1781), oraz na podstawie art. 31, art. 58 ust. 1 lit. a) i e) oraz art. 58 ust. 2 lit. b)
rozporządzenia Parlamentu Europejskiego i Rady UE 2016/679 z dnia 27 kwietnia 2016 r.
w sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenia o ochronie danych) (Dz. Urz. UE L 119 z 04.05.2016, str. 1, ze
zm.),
po przeprowadzeniu postępowania administracyjnego w przedmiocie nałożenia admini‐
stracyjnej kary pieniężnej na W. sp. z o.o. z siedzibą w W. przy ul. (…), Prezes Urzędu
Ochrony Danych Osobowych
udziela upomnienia W. sp. z o.o. z siedzibą w W. przy ul. (…), za naruszenie przepisów
art. 31 oraz art. 58 ust. 1 lit. a) i e) rozporządzenia Parlamentu Europejskiego i Rady UE
2016/679 i Rady UE 2016/679 z dnia 27 kwietnia 2016 r. w sprawie ochrony osób fizycz‐
nych w związku z przetwarzaniem danych osobowych i w sprawie swobodnego przepły‐
wu takich danych oraz uchylenia dyrektywy 95/46/WE (ogólne rozporządzenie o ochronie
danych) (Dz. Urz. UE L 119 z 04.05.2016, str. 1 ze zm.), polegające na braku współpracy
z Prezesem Urzędu Ochrony Danych Osobowych w ramach wykonywania przez niego
jego zadań oraz niezapewnieniu dostępu do informacji niezbędnych Prezesowi Urzędu
Ochrony Danych Osobowych do realizacji jego zadań w postępowaniu DKN.
5101.192.2020.

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 2 z 8

Uzasadnienie

Stan faktyczny
Prezes Urzędu Ochrony Danych Osobowych (zwany dalej także „Prezesem UODO” lub
„Organem”) podjął postępowanie o sygn. DKN.5101.192.2020 w związku z informacją, że
W. Sp. z o.o. z siedzibą w W. (zwana dalej także „Spółką”) nie zanonimizowała danych
osobowych osoby fizycznej w treści wyroku Wojewódzkiego Sądu Administracyjnego w
Poznaniu z 6 marca 2019 r., sygn. akt: I SA/Po 914/18, opublikowanego w systemie infor‐
macji prawnej LEX, pod numerem LEX 2638214.
Pismem z 30 listopada 2020 roku, doręczonym 3 grudnia 2020 roku, Prezes UODO we‐
zwał W. Sp. z o.o. do złożenia wyjaśnień w podjętym postępowaniu, w terminie 5 dni od
daty doręczenia wezwania. Pismo zawierało w swojej treści pouczenie o tym, że brak od‐
powiedzi na wezwanie Prezesa UODO może skutkować nałożeniem administracyjnej kary
pieniężnej zgodnie z art. 83 ust. 5 lit. e), tj. kary w wysokości do 20 000 000 EUR, a w
przypadku przedsiębiorstwa – w wysokości do 4% jego całkowitego rocznego obrotu z
poprzedniego roku obrotowego, przy czym zastosowanie ma kwota wyższa. Spółka nie
udzieliła odpowiedzi na to wezwanie.
Wobec braku odpowiedzi Spółki, Prezes UODO, pismem z 18 stycznia 2021 roku, dorę‐
czonym 22 stycznia 2021 roku, ponownie wezwał Spółkę do niezwłocznego złożenia
wyjaśnień w postępowaniu o sygn. DKN.5101.192.2020. Pismo ponownie zawierało w
swojej treści pouczenie o tym, że brak odpowiedzi na to wezwanie Prezesa UODO może
skutkować nałożeniem administracyjnej kary pieniężnej zgodnie z art. 83 ust. 5 lit. e).
Wyżej opisany brak odpowiedzi na wezwania Prezesa UODO do udzielenia wyjaśnień w
postępowaniu o sygn. DKN.5101.192.2020 skutkował wszczęciem niniejszego postępo‐
wania administracyjnego o sygn. DKE.561.4.2021 - w przedmiocie nałożenia na Spółkę
administracyjnej kary pieniężnej za naruszenie art. 31 oraz art. 58 ust. 1 lit. a) i e) Roz‐
porządzenia 2016/679 w związku z nieudzieleniem informacji niezbędnych Prezesowi
UODO do realizacji jego zadań. Pismo z informacją o wszczęciu przedmiotowego postę‐
powania administracyjnego i zebraniu materiału dowodowego w sprawie, została dorę‐
czona Spółce 3 marca 2021 roku. W treści pisma Spółka została pouczona, że brak
współpracy z Prezesem UODO w ramach wykonywania przez niego jego zadań oraz nie‐
zapewnienie dostępu do danych osobowych i informacji niezbędnych Prezesowi UODO
do realizacji jego zadań, skutkujące naruszeniem art. 31 oraz art. 58 ust. 1 lit. a) i lit. e)
Rozporządzenia 2016/679, podlegają administracyjnej karze pieniężnej w wysokości do

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 3 z 8

20 000 000 EUR, a w przypadku przedsiębiorstwa – w wysokości do 4% jego całkowitego
rocznego obrotu z poprzedniego roku obrotowego, przy czym zastosowanie ma kwota
wyższa. Jednocześnie Prezes UODO poinformował, że jeżeli Spółka udzieli pisemnie
wyczerpujących wyjaśnień w postępowaniu o sygn. DKN.5101.192.2020, do udzielenia
których wezwał Prezes UODO oraz uzasadni wcześniejszy brak odpowiedzi na te wezwa‐
nia, okoliczność ta może wpłynąć łagodząco na wymiar administracyjnej kary pieniężnej
orzeczonej w niniejszym postępowaniu lub też może spowodować odstąpienie od jej na‐
łożenia.
W rezultacie wszczęcia niniejszego postępowania o sygn. DKE.561.4.2021, w dniu 3 mar‐
ca 2021 do organu wpłynęło pismo pełnomocnika Spółki wraz z załącznikami. Z treści pi‐
sma wynikało, że w ocenie Spółki, nadesłane przez nią dokumenty stanowią wyjaśnienia
w postępowaniu o sygn. DKN.5101.192.2020. Spółka zadeklarowała jednocześnie wolę i
gotowość do współpracy z organem w celu wyjaśnienia sprawy, z uwzględnieniem kon‐
taktu bezpośredniego w formie telefonicznej oraz formie wiadomości email. W ocenie
Prezesa UODO nadesłane przez Spółkę dokumenty nie zawierały jednak odpowiedzi na
pytania zadane Spółce w postępowaniu o sygn. DKN.5101.192.2020.
Pismem z 26 kwietnia 2021 roku, doręczonym Spółce 28 kwietnia 2021 roku, Prezes
UODO poinformował Spółkę, że ani pismo pełnomocnika Spółki, które wpłynęło do orga‐
nu 3 marca 2021 roku, ani załączniki do tego pisma, nie zawierają odpowiedzi na pytania
zadane Spółce przez Prezesa UODO w postępowaniu o sygn. DKN.5101.192.2020. Prezes
UODO zaznaczył, że pliki procedur i inne dokumenty, załączone do pisma, były
niezwiązane ze sprawą DKN.5101.192.2020. Prezes UODO wskazał, że w jego ocenie za‐
pewnienia ze strony Spółki, odnośnie priorytetu współpracy z Prezesem UODO oraz woli
sprawnego wyjaśnienia przedmiotowej sprawy, przekazane w piśmie z 3 marca 2021
roku, nie znalazły potwierdzenia w działaniach Spółki. Prezes UODO przypomniał jedno‐
cześnie, że w niniejszej sprawie (sygn. DKE.561.4.2021.) materiał dowodowy jest wystar‐
czający do wydania decyzji administracyjnej w przedmiocie nałożenia na Spółkę admini‐
stracyjnej kary pieniężnej. Ponownie Prezes UODO pouczył Spółkę, że brak współpracy z
Organem w ramach wykonywania przez niego jego zadań oraz niezapewnienie dostępu
do danych osobowych i informacji niezbędnych Prezesowi UODO do realizacji jego zadań,
skutkujące naruszeniem art. 31 oraz art. 58 ust. 1 lit. a) i lit. e) Rozporządzenia
2016/679, podlegają administracyjnej karze pieniężnej. Jednocześnie Prezes UODO po‐
nownie poinformował, że jeżeli Spółka udzieli pisemnie wyczerpujących wyjaśnień w
postępowaniu o sygn. DKN.5101.192.2020, do udzielenia których wezwał Prezes UODO
oraz uzasadni wcześniejszy brak odpowiedzi na te wezwania, okoliczność ta może wpły‐
nąć łagodząco na wymiar administracyjnej kary pieniężnej orzeczonej w niniejszym
postępowaniu lub też może spowodować odstąpienie od jej nałożenia.
W dniach 24 maja 2021 roku oraz 31 maja 2021 roku do Organu wpłynęły pisma Spółki
wraz z załącznikami, stanowiącymi wyjaśnienia w postępowaniu o sygn. DKN.
5101.192.2020, pozwalającymi Prezesowi UODO na dalsze prowadzenie tamtego postę‐
powania.

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 4 z 8

W dniu 1 lipca 2021 roku do Prezesa UODO wpłynęło pismo Spółki, w którym Spółka
przedstawiła przyczyny braku wcześniejszych odpowiedzi na wezwania Prezesa UODO w
postępowaniu o sygn. DKN.5101.192.2020, których brak spowodował wszczęcie niniej‐
szego postępowania o sygn. DKE.561.4.2021. Spółka w pierwszej kolejności zapewniła,
że wedle najlepszej wiedzy i podjętych starań, w tym osobistego doręczania pism w sie‐
dzibie Urzędu przez pełnomocnika Spółki, Urząd powinien być w posiadaniu wyjaśnień
Spółki i odpowiedzi udzielonych do sprawy DKN.5101.192.2020 kolejno z:
–
11 grudnia 2020 r. – takie pismo nie wpłynęło do Urzędu
–
6 lutego 2021 r. – takie pismo nie wpłynęło do Urzędu
–
3 marca 2021 r. - pismo wpłynęło, ale nie zawierało odpowiedzi na pytania Prezesa
UODO
–
24 maja 2021 r. - pismo wpłynęło do Urzędu
–
31 maja 2021 r. - pismo wpłynęło do Urzędu
W piśmie Spółki zapewniono też, że wyjaśnienia przyczyn braku wcześniejszych od‐
powiedzi, stanowiących przedmiot niniejszego postępowania DKE.561.4.2021, zo‐
stały złożone w dniu 27 maja 2021 roku w siedzibie Urzędu, na recepcji – takie
pismo nie wpłynęło do Urzędu.
Spółka wyjaśniła, że sposób nadawania korespondencji do klientów i do urzędów czy
sądów, przyjęty w Spółce wzorem również innych przedsiębiorstw czy nawet kance‐
larii, nie przewiduje zachowywania dowodów nadania. Korespondencja jest odnoto‐
wywana jedynie w wewnętrznych systemach informatycznych. Spółka przyznała, że
spotkała się już z przypadkami niedoręczenia pism. Były to w ocenie Spółki przypad‐
ki pojedyncze, w skali całej komunikacji prowadzonej w ten sposób - jako standardo‐
wy na rynku - nie uzasadniające zmiany praktyki obiegu korespondencji. Spółka
podniosła, że ma podobne doświadczenia z doręczaniem elektronicznym i elektro‐
nicznym odbiorem poczty, przez skrzynkę ePUAP. Dalej w treści pisma Spółka za‐
pewniła, że jej celem nie było utrudnianie postępowania, zwlekanie z odpowiedzią
czy ignorowanie wezwań. Nadto Spółka wskazała, że zależy jej na wyjaśnieniu toczą‐
cego się postępowania i wniosła o uwzględnienie wszystkich dowodów i starań po‐
czynionych w toku komunikacji z Urzędem, a także trudnych okoliczności towarzy‐
szących komunikacji, w miarę możliwości w sposób przychylny.
W dniu 11 października 2021 roku, w odpowiedzi na wezwanie Prezesa UODO w
postępowaniu o sygn. DKN.5101.192.2020, do organu wpłynęło kolejne pismo Spółki
wraz z załącznikami w postępowaniu o sygn. DKN.5101.192.2020, uzupełniające złożone
wcześniej wyjaśnienia.

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 5 z 8

Uzasadnienie prawne
Po zapoznaniu się z całością materiału dowodowego zebranego w sprawie Prezes Urzędu
Ochrony Danych Osobowych zważył, co następuje.
Zgodnie z art. 57 ust. 1 lit. a) Rozporządzenia 2016/679, Prezes UODO, jako organ nad‐
zorczy w rozumieniu art. 51 Rozporządzenia 2016/679, na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
uprawniony jest m. in. do prowadzenia postępowań w sprawie stosowania przepisów
omawianego aktu prawnego (art. 57 ust. 1 lit. h)), w tym postępowań związanych z oce‐
ną naruszeń ochrony danych osobowych, zgłaszanych Prezesowi UODO przez admini‐
stratorów danych stosownie do treści art. 33 Rozporządzenia 2016/679.
Dla umożliwienia realizacji tak określonych zadań, Prezesowi UODO przysługuje szereg
określonych w art. 58 ust. 1 Rozporządzenia 2016/679 uprawnień w zakresie prowadzo‐
nych postępowań, w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji jego zadań
(art. 58 ust. 1 lit. a) oraz uprawnienie do uzyskania od administratora i podmiotu prze‐
twarzającego dostępu do wszelkich danych osobowych i informacji niezbędnych do
realizacji jego zadań (art. 58 ust. 1 lit. e).
Naruszenie przepisów Rozporządzenia 2016/679, polegające na niezapewnieniu przez
administratora lub podmiot przetwarzający dostępu do danych i informacji, o których
mowa powyżej, skutkujące naruszeniem uprawnień organu określonych w art. 58 ust. 1,
podlega zaś – zgodnie z art. 83 ust. 5 lit. e) in fine Rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4 % jego całkowitego rocznego światowego obrotu z poprzednie‐
go roku obrotowego, przy czym zastosowanie ma kwota wyższa.
Dodatkowo zarówno administrator jak i podmiot przetwarzający obowiązani są na żąda‐
nie organu nadzorczego współpracować z nim w ramach wykonywania przez niego jego
zadań, o czym stanowi art. 31 Rozporządzenia 2016/679. Niewywiązanie się z tego obo‐
wiązku zagrożone jest - zgodnie z art. 83 ust. 4 lit. a) Rozporządzenia 2016/679 – admini‐
stracyjną karą pieniężną w wysokości do 10 000 000 EUR, a w przypadku przedsiębior‐
stwa – w wysokości do 4 % jego całkowitego rocznego światowego obrotu z poprzednie‐
go roku obrotowego, przy czym zastosowanie ma kwota wyższa.
Prezesowi UODO przysługuje ponadto szereg określonych w art. 58 ust. 2 uprawnień na‐
prawczych, w tym udzielanie upomnień administratorowi lub podmiotowi przetwarzają‐
cemu w przypadku naruszenia przepisów Rozporządzenia 2016/679 przez operacje prze‐
twarzania. Prezes UODO, działając na podstawie art. 58 ust. 2 lit. b) Rozporządzenia
2016/679, może uznać za uzasadnione udzielenie administratorowi lub podmiotowi prze‐

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 6 z 8

twarzającemu upomnienia w przypadku stwierdzenia naruszenia przepisów Rozporzą‐
dzenia 2016/679, w tym przepisów art. 31 i art. 58 ust. 1 lit. e) tego aktu prawnego.
Zgodnie z motywem 148 Rozporządzenia 2016/679, aby egzekwowanie przepisów rozpo‐
rządzenia było skuteczniejsze, należy za jego naruszenie nakładać sankcje, w tym admi‐
nistracyjne kary pieniężne – oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte przez administratora dla zminimalizowania szkody, na sto‐
pień odpowiedzialności lub wszelkie mające znaczenie wcześniejsze naruszenia, na spo‐
sób, w jaki organ nadzorczy dowiedział się o naruszeniu, na przestrzeganie środków na‐
łożonych na administratora lub podmiot przetwarzający, na stosowanie kodeksów
postępowania oraz wszelkie inne czynniki obciążające lub łagodzące.
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego, stwierdzić należy, że Spółka jako administrator
danych osobowych, będący stroną postępowania o sygn. DKN.5101.192.2020, nie udzie‐
lając odpowiedzi na wezwania do złożenia wyjaśnień, naruszyła przepis art. 31 Rozporzą‐
dzenia 2016/679 - poprzez brak współpracy z Prezesem UODO w ramach wykonywania
przez niego jego zadań, a także przepis art. 58 ust. 1 lit. a) i e) Rozporządzenia 2016/679
- poprzez brak zapewnienia Prezesowi UODO dostępu do informacji niezbędnych do reali‐
zacji jego zadań. Prezes UODO dwukrotnie bowiem wezwał Spółkę do złożenia wyjaśnień
(pkt 2. i 3. uzasadnienia). Żadne z wezwań nie doczekało się odpowiedzi w zakreślonych
terminach. To zaniechanie Spółki spowodowało konieczność wszczęcia niniejszego postę‐
powania w przedmiocie nałożenia na Spółkę administracyjnej kary pieniężnej.
Stwierdzone w niniejszej sprawie naruszenie trwało od 9 grudnia 2020 r., tj. od upływu
terminu 5 dni na udzielenie odpowiedzi na pierwsze wezwanie Prezesa UODO w
postępowaniu o sygn. DKN.5101.192.2020, doręczone 3 grudnia 2020 roku. Pismo peł‐
nomocnika Spółki, które wpłynęło do organu 3 marca 2021 roku, ani załączniki do tego
pisma, nie zawierały odpowiedzi na pytania zadane Spółce przez Prezesa UODO w spra‐
wie DKN.5101.192.2020, zatem nie przerwały czasu trwania naruszenia. Tym samym na‐
leżało uznać, że naruszenie, mimo wpływu w/w pisma, trwało aż do 24 maja 2021 r.. tj.
do dnia wpływu do Urzędu pisma Spółki, które zawierało pierwsze istotne wyjaśnienia w
postępowaniu o sygn. DKN.5101.192.2020 (pkt 7. uzasadnienia).
W ocenie Prezesa UODO przedstawione przez Spółkę uzasadnienie braku wcześniejszej
odpowiedzi na jego wezwania (pkt 8. uzasadnienia) nie zdejmuje odpowiedzialności ze
Spółki za stwierdzone naruszenie. W orzecznictwie sądowym ugruntowany jest pogląd,
zgodnie z którym pocztowy dowód nadania przesyłki jest dokumentem urzędowym, po‐
twierdzającym fakt i datę nadania pisma. W wyroku Naczelnego Sądu Administracyjnego
z dnia 25 września 2019 r., sygn. I OSK 2927/17, stwierdzono, że: „(…) termin uważa się
za zachowany, jeżeli przed jego upływem pismo zostało nadane w polskiej placówce
pocztowej operatora wyznaczonego w rozumieniu ustawy z dnia 23 listopada 2012 r. -

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 7 z 8

Prawo pocztowe (art. 57 § 5 pkt 2 k.p.a.). Należy jednak podkreślić, iż zasadą jest, że
podmiot, który nadał pismo powinien dysponować dowodem nadania pisma, bowiem to
na nim spoczywa ciężar dowodu w tej kwestii, a także z jego sytuacją prawną wiąże się
ryzyko braku możliwości udowodnienia daty nadania pisma (por. G. Łaszczyca, C. Mar‐
tysz, A. Matan, Kodeks postępowania administracyjnego. Komentarz, t. I., Warszawa
2010, s. 496). Wybór sposobu wniesienia odwołania należy do strony, względnie jej peł‐
nomocnika. Może ona je złożyć bezpośrednio w urzędzie, uzyskując potwierdzenie daty
złożenia pisma przez prezentatę na jego odpisie, ale może też nadać pismo zawierające
odwołanie w polskiej placówce pocztowej operatora publicznego. Nadawca przesyłki
może ją nadać jako przesyłkę rejestrowaną, cechującą się pewnością co do daty nadania
i pewnością dowodzenia tego faktu dokumentem urzędowym, albo też jako przesyłkę
nierejestrowaną i niewymagającą przeprowadzania procedury nadania przesyłki - pozba‐
wiając się jednak wspomnianej pewności dowodzenia daty nadania. Należy podkreślić, iż
nadający przesyłkę nie ponosi odpowiedzialności za funkcjonowanie poczty. Jednakże ko‐
rzystając z prostszej formy wysyłki (listem zwykłym) strona podejmuje ryzyko wynikające
z pozbawienia się możliwości dowodzenia daty nadania w sposób pewny. Pewnym dowo‐
dem oddania pisma jest bowiem potwierdzenie nadania przesyłki listem poleconym.
Wprawdzie z przepisów nie wynika bezpośrednio obowiązek nadania pisma w sposób
umożliwiający uzyskanie dowodu jego nadania, niemniej w sytuacji braku takiego dowo‐
du, powstaje ryzyko wiążące się z ciężarem dowodu nadania pisma w terminie oraz z
kwalifikacją zachowania strony jako podjętego w warunkach braku dbałości o własne in‐
teresy. Dodatkowo z linii orzeczniczej sądów administracyjnych, wynika, iż to na stronie
spoczywa ciężar udowodnienia zachowania terminu do dokonania czynności w terminie.
Uznaje się nawet, że dowodem takim nie może być oświadczenie strony, że dopełnia
czynności w terminie (por. postanowienia NSA: z 12 grudnia 2012 r., sygn. akt II OZ
1103/12 oraz z 31 marca 2005 r., II OZ 133/05).” Należy zatem podkreślić, że przyjęty w
Spółce model wysyłki pism, według którego nadawca nie dba o urzędowe potwierdzenie
nadania pism procesowych (pkt 8. uzasadnienia), może wpływać co do zasady nieko‐
rzystnie na sytuację procesową takiego nadawcy. Twierdzenia Spółki, dotyczące nadania
pism z 11 grudnia 2020 r., 6 lutego 2021 r. czy też osobistego złożenia w Urzędzie pisma
w dniu 27 maja 2021 r., nie znalazły potwierdzenia w toku postępowania. Pisma takie nie
wpłynęły do Organu. Spółka nie przedstawiła ani żadnego dowodu ich nadania u opera‐
tora pocztowego (w zakresie pism z 11 grudnia 2020 r. oraz 6 lutego 2021 r.) ani prezen‐
taty (w zakresie pisma złożonego rzekomo 27 maja 2021 roku w siedzibie Urzędu).
Spółka nie wykazała zatem, że do nadania tych pism w ogóle doszło.
W przedmiotowym stanie faktycznym, oprócz braku odpowiedzi na wezwania Prezesa
UODO do złożenia wyjaśnień, nie stwierdzono jednak innych przesłanek wskazujących na
brak woli współpracy Spółki z Prezesem UODO. Okoliczności sprawy pozwalają wniosko‐
wać, że brak odpowiedzi Spółki na wezwania Prezesa UODO w postępowaniu o sygn.
DKN.5101.192.2020, który to brak został uzupełniony przez Spółkę (pkt 7. i 9. uzasad‐
nienia) w rezultacie wszczęcia niniejszego postępowania, nie miał charakteru umyślne‐
go.

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

Decyzja DKE.561.4.2021

Strona 8 z 8

W związku z powyższym, działając na podstawie art. 58 ust. 2 lit. b) Rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi lub
podmiotowi przetwarzającemu, w przypadku naruszenia przepisów niniejszego rozporzą‐
dzenia przez operacje przetwarzania, Prezes UODO uznaje za uzasadnione udzielenie W.
Sp. z o.o. z siedzibą w W. upomnienia w zakresie stwierdzonego naruszenia przepisów
art. 31 oraz art. 58 ust. 1 lit. a) i e) Rozporządzenia 2016/679.
Dopuszczalność zastąpienia kary pieniężnej upomnieniem uzasadnia także motyw 148
Rozporządzenia 2016/679 stanowiący, że sankcje, w tym administracyjne kary pieniężne
należy nakładać, „aby egzekwowanie przepisów niniejszego rozporządzenia było sku‐
teczniejsze”. Prezes UODO uznał, że w przedmiotowej sprawie, w świetle kryteriów okre‐
ślonych w art. 83 ust. 2 Rozporządzenia 2016/679 wystarczające będzie udzielenie upo‐
mnienia.
Należy jednakże zauważyć, że w przypadku zaistnienia podobnego zdarzenia w przyszło‐
ści, każde upomnienie wydane przez Prezesa UODO wobec Spółki będzie brane pod uwa‐
gę przy ocenie przesłanek ewentualnego wymierzenia kary administracyjnej, zgodnie z
zasadami określonymi w art. 83 ust. 2 Rozporządzenia 2016/679.
W tym stanie faktycznym i prawnym Prezes UODO rozstrzygnął, jak w sentencji
niniejszej decyzji.

https://uodo.neurodoc.pl/document/urn:ndoc:gov:pl:uodo:2021:dke_561_4/content

2025-09-03 13:41

