Warszawa, 10 stycznia 2022
PRAWOMOCNA

Decyzja
DS.523.3629.2020

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735) oraz art. 5 ust. 1 lit. a, art. 6 ust. 1 oraz
art. 58 ust. 2 lit. c rozporządzenia Parlamentu Europejskiego i Rady (UE) 2016/679 z dnia
27 kwietnia 2016 r. w sprawie ochrony osób fizycznych w związku z przetwarzaniem da‐
nych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenie o ochronie danych) (Dz. Urz. UE L 119 z
4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35),
po przeprowadzeniu postępowania administracyjnego ze skargi Pana A. B. ((…) C.), na
nieprawidłowości w procesie przetwarzania jego danych osobowych w zakresie wizerun‐
ku przez Pana D. M., prowadzącego działalność gospodarczą pod nazwą D. M. B. (ul. (…)
K.), polegające na ich publikacji na stronie (…), Prezes Urzędu Ochrony Danych Osobo‐
wych
nakazuje Panu D. M., prowadzącego działalność gospodarczą pod nazwą D. M. B. (ul. (…)
K) usunięcie danych osobowych Pana A. B. ((…) C.) w zakresie wizerunku, publikowanych
na stronie internetowej (…).

Uzasadnienie
Do Urzędu Ochrony Danych Osobowych wpłynęła skarga Pana A. B. ((…) C.) [dalej: Skar‐
żący], na nieprawidłowości w procesie przetwarzania jego danych osobowych w zakresie
wizerunku przez Pana D. M.o, prowadzącego działalność gospodarczą pod nazwą D. M. B.

https://uodo.neurodoc.pl/document/urn:ndoc:gov:pl:uodo:2020:ds_523_3629/content

2025-09-03 13:42

Decyzja DS.523.3629.2020

Strona 2 z 4

(ul. (…) K.) [dalej: Przedsiębiorca], polegające na ich publikacji na stronie (…). Skarżący
w treści skargi wskazał, że film publikowany pod ww. linkiem został nakręcony w jego
miejscu pracy tj. firmie P. w K. pod K., gdzie firma H. dostarczała wózki widłowe. Skarżą‐
cy wskazał, że ww. film został nakręcony bez jego wiedzy i zgody, a także bez wiedzy i
zgody jego pracodawcy.
W toku postępowania przeprowadzonego w niniejszej sprawie Prezes Urzędu Ochrony
Danych Osobowych (zwany dalej Prezesem UODO) ustalił następujący stan faktyczny:
1. Na stronie (…) publikowany jest film, na którym od piątej do dwudziestej sekundy, a
następnie od trzydziestej sekundy do czwartej minuty dwudziestej drugiej sekundy
oraz od czwartej minuty czterdziestej drugiej sekundy do czwartej minuty czterdzie‐
stej siódmej sekundy znajduje się wizerunek Skarżącego. Film znajduje się na porta‐
lu YouTube na kanale pn. (…), należącym do Przedsiębiorcy. Kliknięcie nazwy ww. ka‐
nału prowadzi do strony głównej, gdzie w zakładce pn. informacje znajduje się odno‐
śnik w sekcji linki pn. Nasza strona internetowa. Kliknięcie ww. odnośnika kieruje do
strony internetowej o adresie (…). W zakładce kontakt ww. strony internetowej figu‐
rują dane T., ul. (…) K., NIP (…), REGON (…). Dane te np.: numer NIP jest numerem
NIP Przedsiębiorcy zawartym w CEIDG Przedsiębiorcy – dowód: pismo Skarżącego z
(…) czerwca 2020 r, (…) sierpnia 2020 r., notatka służbowa z (…) września 2021 r.
2. W piśmie z (…) maja 2021 r. Przedsiębiorca wyjaśnił, że nie wie kim jest Skarżący
ani jak wygląda bowiem jego dane osobowe otrzymał wraz z pismem Prezesa UODO.
Przedsiębiorca wyjaśnił ponadto, że na stronie internetowej (…) nie są przetwarzane
żadne dane osobowe. Przedsiębiorca ten podkreślił, że nie otrzymał żadnego żąda‐
nia (ustnego czy pisemnego) ze strony Skarżącego odnośnie naruszenia jego da‐
nych osobowych, jak również wskazał, że na wskazanym nagraniu nie był prezento‐
wany wizerunek jakiejkolwiek osoby. Tematem nagrania jest wózek widłowy (…) a
nagranie ma na celu jedynie zaprezentować jego cechy. Przedsiębiorca wyjaśnił, że
przedmiotowe nagranie jest dostępne wyłącznie dla osób posiadających link do tej
strony, stąd też nie jest powszechnie dostępne – dowód: pismo Przedsiębiorcy z (…)
maja 2021 r.
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Zgodnie z art. 4 pkt 1 rozporządzenia Parlamentu Europejskiego i Rady (UE) 2016/679 z
dnia 27 kwietnia 2016 r. w sprawie ochrony osób fizycznych w związku z przetwarzaniem
danych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenie o ochronie danych) (Dz. Urz. UE L 119 z
4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35), dalej: RODO, „dane osobowe” oznaczają wszelkie informacje o ziden‐
tyfikowanej lub możliwej do zidentyfikowania osobie fizycznej ("osobie, której dane doty‐
czą"); możliwa do zidentyfikowania osoba fizyczna to osoba, którą można bezpośrednio
lub pośrednio zidentyfikować, w szczególności na podstawie identyfikatora takiego jak
imię i nazwisko, numer identyfikacyjny, dane o lokalizacji, identyfikator internetowy lub

https://uodo.neurodoc.pl/document/urn:ndoc:gov:pl:uodo:2020:ds_523_3629/content

2025-09-03 13:42

Decyzja DS.523.3629.2020

Strona 3 z 4

jeden bądź kilka szczególnych czynników określających fizyczną, fizjologiczną, genetycz‐
ną, psychiczną, ekonomiczną, kulturową lub społeczną tożsamość osoby fizycznej. Prze‐
pisem uprawniającym administratorów do przetwarzania danych osób fizycznych jest
art. 6 ust. 1 RODO, zgodnie z którym, przetwarzanie danych jest dopuszczalne tylko wte‐
dy, gdy spełniona jest jedna z przesłanek wskazanych w tym przepisie. Katalog przesła‐
nek wymienionych w art. 6 ust. 1 RODO, jest zamknięty. Każda z przesłanek legalizują‐
cych proces przetwarzania danych osobowych ma charakter autonomiczny i niezależny.
Oznacza to, że przesłanki te co do zasady są równoprawne, a wobec tego spełnienie co
najmniej jednej z nich stanowi o zgodnym z prawem przetwarzaniu danych osobowych.
Zgodnie z art. 6 ust. 1 lit. a, podstawę przetwarzania może stanowić zgoda osoby, której
dane dotyczą. Niezależnie od zgody osoby, której dane dotyczą, przetwarzanie danych
osobowych jest dopuszczalne, także wtedy, gdy przetwarzanie jest niezbędne do celów
wynikających z prawnie uzasadnionych interesów realizowanych przez administratora
(lit. f). Dodatkowo, proces przetwarzania danych osobowych musi być zgodny z zasada‐
mi ustanowionymi w art. 5 ust. 1 RODO. Do zasad tych zalicza się między innymi zasadę
przetwarzania danych osobowych zgodnie z prawem, rzetelnie i w sposób przejrzysty dla
osoby, której dane dotyczą ("zgodność z prawem, rzetelność i przejrzystość").
W przedmiotowej sprawie Skarżący kwestionuje zasadność publikowania jego danych
osobowych w zakresie wizerunku na stronie internetowej (…) bez podstawy prawnej.
W toku postępowania ustalono, że podmiotem odpowiedzialnym za publikację oraz usu‐
wanie informacji, w tym danych osobowych, na ww. stronie internetowej jest Przedsię‐
biorca.
Uwzględniając powyższe, wskazać należy, że Skarżący zasadnie podnosi, że jego dane
osobowe powinny zostać usunięte. Skarżący nie wyrażał zgody na udostępnienie jego
danych osobowych, Przedsiębiorca natomiast nie wykazał, aby legitymował się jakąkol‐
wiek z przesłanek uprawniających go do przetwarzania danych osobowych Skarżącego
na ww. stronie internetowej, stojąc na stanowisku, że na nagraniu nie był prezentowany
wizerunek jakiejkolwiek osoby.
Powyższe nie znalazło jednak potwierdzenia w stwierdzonym przez Prezesa UODO stanie
faktycznym sprawy. Organ ustalił bowiem, że na ww. stronie internetowej jest prezento‐
wany przez Przedsiębiorcę wizerunek Skarżącego. Bez znaczenia również jest, że w oce‐
nie Przedsiębiorcy tematem przewodnim nagrania jest wózek widłowy, gdyż na publiko‐
wanych nagraniu znajduje się wizerunek Skarżącego. W związku z tym należy podkreślić,
że Przedsiębiorca nie wykazał przesłanki legalności przetwarzania danych osobowych
Skarżącego zarejestrowanych na przedmiotowym nagraniu, także po uzyskaniu informa‐
cji o toczącym się przed Prezesem UODO postępowaniu administracyjnym dotyczącym
nieprawidłowości w przetrwaniu danych osobowych Skarżącego.
Wskazać jednocześnie należy, że kwestionowane przetwarzanie danych osobowych
Skarżącego przez Przedsiębiorcę nie korzysta z wyłączenia przewidzianego w art. 2 ust.
2 lit. c RODO czyli przetwarzania danych osobowych przez osobę fizyczną w ramach
czynności o czysto osobistym lub domowym charakterze. Z ustalonego stanu faktyczne‐

https://uodo.neurodoc.pl/document/urn:ndoc:gov:pl:uodo:2020:ds_523_3629/content

2025-09-03 13:42

Decyzja DS.523.3629.2020

Strona 4 z 4

go wyraźnie wynika bowiem, że przetwarzanie wizerunku Skarżącego realizowane jest
na kanale Przedsiębiorcy prowadzonym w związku z jego działalnością zawodową, a nie
osobistą.
Podkreślić w tym miejscu należy, że administratorem danych osobowych w zakresie da‐
nych przetwarzanych na platformie internetowej YouTube, takich jak m.in. przesyłane
treści, które wiążą się bezpośrednio z przeglądaniem oraz korzystaniem z kanału stwo‐
rzonego na ww. platformie internetowej (tutaj kanałem Przedsiębiorcy), jest odrębnie, za‐
równo podmiot prowadzący kanał jak i właściciel platformy internetowej YouTube. Powyż‐
sze znajduje potwierdzenie w orzeczeniu Trybunału Sprawiedliwości z dnia 5 czerwca
2018 r. C-210. Na uwagę zasługuje ponadto fakt, że nagranie zamieszczone na platfor‐
mie internetowej YouTube jest publiczne, jest ono bowiem dostępne i adresowane do nie‐
określonej grupy odbiorców, którzy nie tylko mogli, ale również w dalszym ciągu mogą
zapoznać się z wizerunkiem Skarżącego widniejącym na nagraniu. W kontekście ww. pu‐
blikowania danych osobowych Skarżącego, wskazać należy, że nie bez znaczenia w ni‐
niejszej sprawie jest fakt, że platforma internetowa YouTube, za pośrednictwem której
publikowane jest nagranie umożliwia - w wyniku skojarzenia filmów o podobnej treści na
niej dostępnych - wgląd do udostępnionych materiałów także dla osób niedysponujących
konkretnym linkiem (adresem URL) kierującym do treści zawartej na tej platformie. Po‐
wyższe sprawia zatem, że brak jest możliwości uznania, że rozpowszechniane w ten spo‐
sób nagranie zawierające wizerunek Skarżącego ma charakter prywatny i nie stanowi o
naruszaniu prawa Skarżącego do ochrony danych osobowych (por. Wyrok Trybunału
Sprawiedliwości z dnia 13 maja 2014 r. C-131/12).
Ustalone powyżej okoliczności pozwalają na stwierdzenie, że przetwarzanie danych oso‐
bowych Skarżącego przez Przedsiębiorcę za pośrednictwem strony internetowej (…) sta‐
nowi naruszenie art. 5 ust. 1 lit. a oraz art. 6 ust. 1 RODO. Należy podkreślić raz jeszcze,
że Skarżący nie wyrażał zgody na publikowanie jego wizerunku na ww. stronie interneto‐
wej przez Przedsiębiorcę, jak również Przedsiębiorca nie wykazał spełnienia jakiejkolwiek
z przesłanek uzasadniających przetwarzanie kwestionowanych danych osobowych Skar‐
żącego. Wobec tego Prezes Urzędu korzystając z uprawnienia z art. art. 58 ust. 2 lit. c
RODO, nakazuje Przedsiębiorcy usunięcie danych osobowych Skarżącego publikowanych
na stronie internetowej (…).
W tym stanie faktycznym i prawnym sprawy Prezes Urzędu Ochrony Danych Osobowych
rozstrzygnął jak w sentencji.

https://uodo.neurodoc.pl/document/urn:ndoc:gov:pl:uodo:2020:ds_523_3629/content

2025-09-03 13:42

