Warszawa, 18 marca 2022
PRAWOMOCNA

Decyzja
DKE.523.2.2021

Na podstawie art. 138 § 1 pkt 2 w zw. z art. 105 § 1 ustawy z dnia 14 czerwca 1960 r.
Kodeks postępowania administracyjnego (Dz. U. z 2021 r. poz. 735 ze zm.) w zw. z art.
160 ust. 1 i 2 ustawy z dnia 10 maja 2018 r. o ochronie danych osobowych (Dz. U. z
2019 r. poz. 1781) oraz art. 12 pkt 2, art. 22 ustawy z dnia 29 sierpnia 1997 r. o ochronie
danych osobowych (Dz. U. z 2016 r., poz. 922 oraz z 2018 r. poz. 138.),
po przeprowadzeniu postępowania administracyjnego zainicjowanego wnioskiem O. S.A.
z siedzibą w W. przy Al. (…) o ponowne rozpatrzenie sprawy zakończonej decyzją Gene‐
ralnego Inspektora Ochrony Danych Osobowych z dnia 14 kwietnia 2017 roku sygn.
DOLiS/DEC-462/17/32076, 32077, Prezes Urzędu Ochrony Danych Osobowych
1. Uchyla zaskarżoną decyzją Generalnego Inspektora Ochrony Danych Osobowych z
dnia 14 kwietnia 2017 roku sygn. DOLiS/DEC-462/17/32076, 32077.
2. Umarza postępowanie pierwszej instancji w całości.

Uzasadnienie

Stan faktyczny
Do Generalnego Inspektora Ochrony Danych Osobowych (obecnie Prezesa Urzędu
Ochrony Danych Osobowych) 14 marca 2013 roku wpłynęła skarga Pana M. L. zam. w W.

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

Decyzja DKE.523.2.2021

Strona 2 z 6

przy ul. (…) (zwanego dalej: „Skarżącym”), na przetwarzanie jego danych osobowych
przez O. S.A. z siedzibą w W. przy ul. (…) (zwaną dalej: „Spółką”).
W treści skargi Skarżący zakwestionował legalność przetwarzania jego danych osobo‐
wych, w tym w celach marketingowych, pomimo łączących go ze Spółka umów.
W toku postępowania administracyjnego przeprowadzonego w niniejszej sprawie Prezes
Urzędu Ochrony Danych Osobowych (zwany dalej również: „Prezesem UODO”) ustalił, co
następuje.
1. Spółka wskazała, że dane osobowe Skarżącego przetwarzane w Zbiorze (…) oraz w
Zbiorze (…) zostały pozyskane przez Spółkę w związku z zawarciem umów: z dnia
14 marca 1990 roku oraz z dnia 17 listopada 1999 roku, które zostały pozyskane
kolejno 18 stycznia 2008 roku oraz w dniu 31 grudnia 2009 roku.
2. Skarżący zgłosił sprzeciw wobec przetwarzania jego danych osobowych w celach
marketingowych pismem z dnia 7 października 2012 roku. Jak wyjaśniła Spółka
sprzeciw został uwzględniony z opóźnieniem spowodowanym omyłką, co do
nazwiska Skarżącego, w dniu 23 stycznia 2013 roku.
3. Skarżący zwrócił się do Spółki pismem z dnia 7 listopada 2013 roku o wypełnienie
obowiązku informacyjnego określonego w art. 32 ust. 1 ustawy z dnia 29 sierpnia
1997 roku o ochronie danych osobowych (Dz.U. z 2016 r., poz.922), zwanej dalej:
„ustawą z 1997 roku” oraz zażądał wyraźnego wskazania podstawy prawnej dalsze‐
go przetwarzania jego danych osobowych przez Spółkę. Obowiązek został zrealizo‐
wany pismem z dnia 21 stycznia 2013 roku. Skarżący został także poinformowany
ww. pismem o podstawach przetwarzania jego danych osobowych, mimo rezygnacji
z usługi.
4. Skarżący zwrócił się do Spółki pismem z dnia 14 marca 2013 roku o wypełnienie
obowiązku informacyjnego, określonego w art. 32 ust. 1 ustawy z 1997 roku, w za‐
kresie poinformowania go o celu, zakresie i sposobie przetwarzania jego danych
osobowych oraz o odbiorcach lub kategoriach odbiorców danych. Obowiązek został
zrealizowany pismem z dnia 3 grudnia 2013 roku.
5. Spółka wskazała pismem z dnia 12 sierpnia 2014 roku, że dane osobowe
Skarżącego są przetwarzane cyt. „w celu realizacji przepisów ustawy Kodeks cywilny
(Dz.U. z 1964 r. Nr 16 poz. 93 ze zm.) dotyczących odpowiedzialności odszkodowaw‐
czej O. S.A. i z tym terminów przedawnienia roszczeń”.
Po przeprowadzeniu postępowania administracyjnego w sprawie Generalny Inspektor
Danych Osobowych wydał decyzję administracyjną z dnia 14 kwietnia 2017 roku (DOLiS/
DEC-462/17), w której nakazał Spółce wyeliminowanie nieprawidłowości w procesie prze‐
twarzania danych osobowych Skarżącego poprzez usunięcie danych osobowych
Skarżącego ze Zbioru (…) oraz ze Zbioru (…).
W dniu 4 maja 2018 roku do Biura Generalnego Inspektora Ochrony Danych Osobowych
wpłynął wniosek Spółki o ponowne rozpatrzenie sprawy rozstrzygniętej ww. decyzją. We
wniosku Spółka zarzuciła wydanie ww. decyzji z naruszeniem przepisów prawa
materialnego, cyt. „to jest art. 23 ust. 1 ustawy z 1997 roku w związku z art. 164 ustawy

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

Decyzja DKE.523.2.2021

Strona 3 z 6

z dnia 16 lipca 2004 roku Prawo telekomunikacyjne (Dz.U. z 2016 r., poz. 1489 ze zm.),
zwanej dalej "Pt" poprzez błędną interpretację i niezasadne przyjęcie, że brak jest pod‐
staw do przetwarzania danych osobowych Skarżącego po zakończeniu umów o świad‐
czenie usług telekomunikacyjnych, jakie łączyły Skarżącego z O.”. Jednocześnie Spółka
wskazała w treści wniosku, że nie przetwarza już danych osobowych Skarżącego w zbio‐
rze abonentów operatorów korzystających z usług regulowanych Spółki i wniosła o umo‐
rzenie postępowania jako bezprzedmiotowego. Ponadto Spółka wniosła o uchylenie za‐
skarżonej decyzji w części nakazującej Spółce wyeliminowanie nieprawidłowości w pro‐
cesie przetwarzania danych osobowych Skarżącego poprzez usunięcie danych osobo‐
wych Skarżącego ze Zbioru (…) oraz umorzenie postępowania w pozostałym zakresie.
Pismem z dnia 9 września 2020 roku Prezes Urzędu Ochrony Danych Osobowych zwrócił
się do Spółki o przesłanie wyjaśnień i dowodów na okoliczność, czy Spółka aktualnie
przetwarza dane osobowe Skarżącego, w jakim celu, na jakiej podstawie prawnej i jakie
są to dane. W odpowiedzi – pismem z dnia 25 września 2020 roku - Spółka poinformowa‐
ła, że aktualnie przetwarza dane osobowe Skarżącego wyłącznie w związku z postępowa‐
niem prowadzonym przez przez Urząd Ochrony Danych Osobowych. Jednocześnie Spółka
wskazała, że podstawą przetwarzania danych osobowych skarżącego jest art. 6 ust. 1 lit.
f Rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych osobo‐
wych i w sprawie swobodnego przepływu takich danych oraz uchylenia dyrektywy 95/46/
WE (ogólne rozporządzenie o ochronie danych osobowych) (Dz. U. UE L 119 z 4.05.2016,
str. 1 oraz Dz. Urz. UE L 127 z 23.05.2018 str. 2), zwanego dalej („Rozporządzeniem
2016/679”), tj. prawnie uzasadniony interes administratora. Spółka przetwarza wyłącz‐
nie dane osobowe Skarżącego zawarte w korespondencji z Urzędem i dokumentach
sprawy oraz wniosku Spółki o ponowne rozpatrzenie sprawy w zakresie: imię, nazwisko,
adres oraz informacje o usługach Spółki świadczonych Skarżącemu.
Pismem z dnia 29 czerwca 2021 roku Spółka ponadto wyjaśniła, że przetwarzała dane
osobowe Skarżącego przez okres 10 lat po zakończeniu umów łączących go ze Spółką,
jednak nie może podać dokładnej daty usunięcia jego danych. Spółka nie przetwarza
aktualnie żadnych danych osobowych Skarżącego.
Po ponownym zapoznaniu się z całością materiału dowodowego zgromadzenia w
niniejszej sprawie Prezes UODO zważył, co następuje.
W pierwszej kolejności wskazać należy, że z dniem wejścia w życie ustawy o ochronie
danych osobowych z dnia 10 maja 2018 roku (Dz. U. z 2019 r. poz. 1781), Biuro General‐
nego Inspektora Ochrony Danych Osobowych stało się Urzędem Ochrony Danych Osobo‐
wych. Postępowania prowadzone przez Generalnego Inspektora, wszczęte i niezakończo‐
ne przed 25 maja 2018 roku prowadzone są przez Prezesa UODO, na podstawie ustawy z
1997 roku, zgodnie z zasadami określonymi w ustawie z dnia 14 czerwca 1960 r. Kodeks
postępowania administracyjnego (Dz. U. z 2021 r. poz. 735), zwanej dalej: („k.p.a”).
Wszelkie czynności podejmowane przez Generalnego Inspektora przed 25 maja 2018
roku pozostają skuteczne.

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

Decyzja DKE.523.2.2021

Strona 4 z 6

Stosownie do art. 57 ust. 1 „Rozporządzenia 2016/679”, bez uszczerbku dla innych za‐
dań określonych na mocy tego rozporządzenia, każdy organ nadzorczy na swoim teryto‐
rium monitoruje i egzekwuje stosowanie tego rozporządzenia (lit. a) oraz rozpatruje skar‐
gi wniesione przez osobę, której dane dotyczą, lub przez umocowany przez nią – zgodnie
z art. 80 Rozporządzeniem 2016/679 – podmiot, organizację lub zrzeszenie, w odpowied‐
nim zakresie prowadzi postępowania w przedmiocie tych skarg i w rozsądnym terminie
informuje skarżącego o postępach i wynikach tych postępowań (lit. f).
Zgodnie z art. 105 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735) (dalej zwana także „kpa”), gdy postępowa‐
nie z jakiejkolwiek przyczyny stało się bezprzedmiotowe w całości albo w części, organ
administracji publicznej wydaje decyzję o umorzeniu postępowania odpowiednio w
całości albo w części.
Zgodnie z art. 138 § 1 pkt 2 kpa Organ odwoławczy wydaje decyzję, w której uchyla za‐
skarżoną decyzję w całości albo w części i w tym zakresie orzeka, co do istoty sprawy
albo uchylając tę decyzję - umarza postępowanie pierwszej instancji w całości albo w
części.
W tym miejscu wskazać należy, że Prezes UODO wydając decyzję administracyjną zobo‐
wiązany jest do rozstrzygania w oparciu o stan faktyczny istniejący w chwili wydania tej
decyzji. Jak podnosi doktryna „organ administracji publicznej ocenia stan faktyczny spra‐
wy według chwili wydania decyzji administracyjnej. Reguła ta odnosi się także do oceny
stanu prawnego sprawy, co oznacza, że organ administracji publicznej wydaje decyzję
administracyjną na podstawie przepisów prawa obowiązujących w chwili jej wydania (…).
Rozstrzyganie w postępowaniu administracyjnym polega na zastosowaniu obowiązujące‐
go prawa do ustalonego stanu faktycznego sprawy administracyjnej. W ten sposób or‐
gan administracji publicznej realizuje cel postępowania administracyjnego, jakim jest
urzeczywistnienie obowiązującej normy prawnej w zakresie stosunków administracyjnoprawnych, gdy stosunki te tego wymagają” (Komentarz do ustawy z dnia 14 czerwca
1960 r. Kodeks postępowania administracyjnego, M. Jaśkowska, A. Wróbel, Lex., el/2012).
Również Naczelny Sąd Administracyjny – w wyroku z dnia 7 maja 2008 r. w sprawie o
sygn. akt I OSK 761/07 stwierdził, iż cyt.: „badając bowiem legalność przetwarzania da‐
nych osobowych, GIODO ma obowiązek ustalenia, czy na datę wydawania rozstrzygnię‐
cia w sprawie dane konkretnego podmiotu są przetwarzane oraz czy czynione to jest w
sposób zgodny z prawem”.
Prezes Urzędu Ochrony Danych Osobowych musi ocenić czy kwestionowany proces prze‐
twarzania danych osobowych na dzień wydania decyzji jest zgodny z prawem. Odnosząc
powyższe do ustalonego stanu faktycznego, należy wskazać, że decydujące znaczenie
dla rozstrzygnięcia niniejszego postępowania ma fakt, że Spółka obecnie nie przetwarza
danych osobowych Skarżącego w Zbiorze (…) oraz w Zbiorze (…). Ponadto podkreślić
należy, że umowy, jakie łączyły Skarżącego ze Spółką zakończyły się odpowiednio w
dniach: 18 stycznia 2007 roku i 31 grudnia 2009 roku, co oznacza, że upłynęły już okresy
dla przechowywania dokumentacji przez Spółkę przewidziane w: ustawie z dnia 28

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

Decyzja DKE.523.2.2021

Strona 5 z 6

września 1994 roku o rachunkowości (Dz.U. z 2016, poz. 1047 ze zm.) zwanej dalej
(„ustawą o rachunkowości”), ustawie z dnia 29 sierpnia 1997 roku Ordynacja podatkowa
(Dz.U. 2017 r., poz. 201), zwanej dalej: („Ordynacja podatkowa”) oraz ustawie z dnia 23
kwietnia 1964 roku Kodeks cywilny (Dz.U. 2017, poz. 459), zwany dalej: („Kodeks cywil‐
ny”). Zgodnie z art. 74 ustawy o rachunkowości księgi rachunkowe oraz pozostałe dowo‐
dy księgowe i dokumenty przechowuje się przez okres 5 lat. Natomiast zgodnie z art. 86
ust. 1 Ordynacji podatkowej podatnicy obowiązani do prowadzenia ksiąg podatkowych
przechowują księgi i związane z ich prowadzeniem dokumenty do czasu upływu okresu
przedawnienia zobowiązania podatkowego. Zobowiązanie podatkowe przedawnia się z
upływem 5 lat od końca roku kalendarzowego, w którym upłynął termin płatności podat‐
ku. Ponadto zgodnie z art. 118 Kodeksu cywilnego termin przedawnienia roszczeń wyno‐
si sześć lat, a dla roszczenia o świadczenia okresowe oraz roszczeń związanych z
prowadzeniem działalności gospodarczej - trzy lata.
Jak wskazano w doktrynie i orzecznictwie, „Organ odwoławczy uchyla zaskarżoną decy‐
zję i umarza postępowanie I instancji (art. 138 § 1 pkt 2), jeżeli postępowanie przed or‐
ganem I instancji stało się z jakiejkolwiek przyczyny bezprzedmiotowe (zob. tezę drugą
wyroku NSA z 11 czerwca 1981 r., SA 1031/81, ONSA 1981, nr 1, poz. 60; wyrok NSA z 8
sierpnia 1995 r., SA/Wr 96/95, OSP 1997, nr 11, poz. 201; wyrok NSA z 9 lutego 1999 r.,
III SA 1591/98, LEX nr 36602). Umorzenie postępowania przez organ odwoławczy w wy‐
padku uchylenia decyzji organu I instancji jest dopuszczalne tylko w związku z art. 105,
ponieważ tylko w art. 105 wymienia się przyczyny stanowiące podstawę umorzenia po‐
stępowania, natomiast w innych przepisach wskazuje przypadki, w których następuje za‐
kończenie sprawy w danej instancji przez umorzenie postępowania (B. Adamiak [w:] B.
Adamiak, J. Borkowski, Kodeks..., art. 105, pkt 3). (…) Bezprzedmiotowość postępowania
prowadzonego w I instancji może być wynikiem stwierdzenia, że nie ma podstaw do wy‐
dania decyzji w sprawie (zob. tezę pierwszą wyroku NSA z 19 lutego 1999 r., IV SA
310/97, LEX nr 48252, dotyczącego sytuacji, w której organ I instancji wydał decyzję o
nałożeniu na stronę obowiązku wynikającego wprost z przepisu prawa). W toku postępo‐
wania odwoławczego może nastąpić zmiana okoliczności faktycznych, czyniąca postępo‐
wanie w sprawie bezprzedmiotowym. Organ odwoławczy powinien wówczas wydać decy‐
zję przewidzianą w zdaniu drugim art. 138 § 1 pkt 2, tj. powinien uchylić zaskarżoną
decyzję i umorzyć postępowanie I instancji.” P. M. Przybysz [w:] Kodeks postępowania
administracyjnego. Komentarz aktualizowany, LEX/el. 2021, art. 138.
W przedmiotowej sprawie, w toku postępowania odwoławczego, doszło do zmiany stanu
faktycznego tego rodzaju, że Spółka obecnie nie przetwarza danych osobowych Skarżą‐
cego w żadnym z ww. Zbiorów. Z tego powodu niniejsze postępowanie stało się bez‐
przedmiotowe, zatem brak jest podstaw do merytorycznego rozstrzygania w sprawie.
Zgodnie z tezą wyrażoną w wyroku NSA z dnia 8 sierpnia 1997 roku sygn. I SA/Gd
514/96 „W sytuacji, kiedy dopiero na etapie postępowania odwoławczego zajdą okolicz‐
ności faktyczne czyniące postępowanie w sprawie bezprzedmiotowym (art. 105 § 1 k. p.
a) organ odwoławczy wydaje decyzję przewidzianą w zdaniu drugim art. 138 § 1 pkt. 2
k.p.a. Takiemu rozstrzygnięciu nie stoi na przeszkodzie sformułowanie "umarza postępo‐

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

Decyzja DKE.523.2.2021

Strona 6 z 6

wanie pierwszej instancji", w istocie bowiem znaczy ono tyle, co – umarza postępowanie
w sprawie”.
Wobec powyższego Prezes UODO uznał za zasadne podjąć rozstrzygnięcie na zasadzie
art. 138 § 1 pkt 2 k.p.a. w zw. z art. 105 § 1 kpa, które skutkuje uchyleniem decyzji
pierwszej instancji i umorzeniem postępowania pierwszej instancji w całości.
W zaistniałym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_2/content

2025-09-03 13:41

