Warszawa, 30 maja 2022
PRAWOMOCNA

Decyzja
DS.523.399.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735 ze zm.) w zw. z art. 7 ust 1 ustawy o ochro‐
nie danych osobowych z dnia 10 maja 2018 roku (Dz. U. z 2019 r. poz. 1781) oraz w zw.
art. 6 ust. 1, art. 13 ust. 1-2, art. 58 ust. 2 lit. b oraz d rozporządzenia Parlamentu Euro‐
pejskiego i Rady (UE) 2016/679 z dnia 27 kwietnia 2016 r. w sprawie ochrony osób fi‐
zycznych w związku z przetwarzaniem danych osobowych i w sprawie swobodnego prze‐
pływu takich danych oraz uchylenia dyrektywy 95/46/WE (ogólne rozporządzenie o
ochronie danych) (Dz. Urz. UE L 119 z 4 maja 2016 r., str. 1, Dz. Urz. UE L 127 z 23 maja
2018 r., str. 2 oraz Dz. Urz. UE L 74 z 4 marca 2021 r., str. 35) [zwanego dalej: rozporzą‐
dzeniem 2016/679],
po przeprowadzeniu postępowania administracyjnego w sprawie skargi Pana R. M. oraz
Pani A. M., zam. w R., na nieprawidłowości w procesie przetwarzania ich danych osobo‐
wych przez Panią Ż. J. oraz Pana J. J., zam. w R., reprezentowanych przez adw. D. J. B.,
polegające na przetwarzaniu danych osobowych Skarżących bez podstawy prawnej za
pomocą monitoringu wizyjnego oraz niewypełnieniu wobec Skarżących obowiązku infor‐
macyjnego, o którym mowa w art. 13 ust. 1 i 2 ww. aktu prawnego, Prezes Urzędu
Ochrony Danych Osobowych
1) nakazuje Pani Ż. J. oraz Panu J. J., zam. w R., zaprzestanie przetwarzania danych
osobowych Pana R. M. oraz Pani A. M., zam. w R., pochodzących z nagrań z monito‐
ringu wizyjnego wykraczającego poza granice należącej do nich nieruchomości, tj.
drogi publicznej oraz ich usunięcie z dotychczas utrwalonych nagrań;
2) udziela Pani Ż. J. oraz Panu J. J., zam. w R., upomnienia za naruszenie art. 13 ust. 1
lit. c, d, e oraz ust. 2 lit. a, b, d rozporządzenia 2016/679, polegającego na niespeł‐
nieniu wobec Pana R. M. oraz Pani A. M., zam. w R., obowiązku informacyjnego w
przypadku zbierania danych od osoby, której dane dotyczą.

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 2 z 7

Uzasadnienie
Do Urzędu Ochrony Danych Osobowych (zwanego dalej: UODO) wpłynęła skarga Pana R.
M. oraz Pani A. M., zam. w R. (zwanych dalej: Skarżącymi), na nieprawidłowości w proce‐
sie przetwarzania ich danych osobowych przez Panią Ż. J. oraz Pana J. J., zam. w R. (zwa‐
nych dalej: Skarżącymi), reprezentowanych przez Pana adw. D. J. B., polegające na prze‐
twarzaniu danych osobowych Skarżących bez podstawy prawnej za pomocą monitoringu
wizyjnego oraz niewypełnieniu wobec Skarżących obowiązku informacyjnego, o którym
mowa w art. 13 ust. 1 i 2 rozporządzenia 2016/679.
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych (zwany dalej także: Prezesem UODO) ustalono
następujący stan faktyczny:
1. Skarżeni wskazali, że zainstalowane na ich nieruchomości kamery obejmują swoim
zasięgiem wyłącznie obszar ich posesji, wobec czego monitoring sprowadza się do
przetwarzania danych w ramach czynności o czysto osobistym lub domowym cha‐
rakterze. Do tego zaś przetwarzania rozporządzenie 2016/679 nie ma zastosowania.
Ponadto podnieśli, że urządzenia rejestrujące obszar ich posesji nie ingerują w sferę
prywatności Skarżących (dowód: wyjaśnienia Skarżonych z (…) lipca 2021 r.).
2. Skarżeni podnieśli również, że do miejsc objętych monitoringiem wykraczających
poza teren ich nieruchomości została zastosowana tzw. maska prywatności (dowód:
wyjaśniania Skarżonych z (…) lipca 2021 r.).
3. Skarżeni wskazali, że monitoring został zainstalowany wyłącznie w celu zwiększenia
bezpieczeństwa ich mienia. Ponadto wspomnieli, że od ok. 3 lat toczy się postępo‐
wanie w Sądzie Rejonowym w C. (sygn. akt (…)) dotyczące zachowań Pana R. M.
(dowód: wyjaśniania Skarżonych z (…) lipca 2021 r.).
4. Do wyjaśnień z (…) stycznia 2022 r. (data wpływu do UODO) Skarżeni załączyli ma‐
teriał dowodowy w postaci wydruków obrazu z trzech kamer zainstalowanych na ich
posesji. Kamera nr 1 nagrywa teren znajdujący się przed posesją tj. podjazd wraz z
bramą nr 1 (w prawej części obrazu zastosowana jest maska prywatności ogranicza‐
jąca zasięg stosowanego monitoringu), kamera nr 2 nagrywa teren znajdujący się
przed posesją tj. podjazd, bramę nr 1, ogród Skarżonych oraz fragment drogi pu‐
blicznej znajdujący się za ogrodzeniem Skarżonych (w prawej części obrazu zastoso‐
wana jest maska prywatności ograniczająca zasięg stosowanego monitoringu, zaś w
lewej części widoczny jest fragment drogi publicznej znajdującej się za ogrodzeniem
nieruchomości), kamera nr 3 nagrywa teren posesji Skarżonych wraz z bramą nr 2
(dowód: wyjaśnienia Skarżonych z (…) stycznia 2022 r.).
5. Na bramie garażu Skarżonych został zamontowany znak informacyjny „obiekt moni‐
torowany” (dowód: wyjaśnienia Skarżonych z (…) stycznia 2022 r.).
6.

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 3 z 7

Skarżący nie zwracali się do Skarżonych z wnioskiem o usunięcie ich danych osobo‐
wych pozyskanych za pomocą stosowanego monitoringu wizyjnego (dowód:
wyjaśnienia Skarżonej z (…) stycznia 2022 r.).
Na podstawie zgromadzonego w przedmiotowej sprawie materiału dowodowego Prezes
UODO zważył, co następuje.
Sprawa dotyczy danych z zakresu tzw. „danych zwykłych”, których przetwarzanie regu‐
lowane jest w art. 6 ust. 1 rozporządzenia 2016/679, zgodnie z którym przetwarzanie da‐
nych osobowych jest dopuszczalne tylko wtedy, gdy spełniona jest jedna z przesłanek
wskazanych w tym przepisie. Katalog przesłanek wymienionych w art. 6 ust. 1 rozporzą‐
dzenia 2016/679 jest zamknięty. Każda z przesłanek legalizujących proces przetwarzania
danych osobowych ma charakter autonomiczny i niezależny. Oznacza to, że przesłanki
te co do zasady są równoprawne, a wobec tego spełnienie co najmniej jednej z nich
stanowi o zgodnym z prawem przetwarzaniu danych osobowych.
Poza legitymowaniem się przesłanką legalizującą przetwarzanie danych osobowych ad‐
ministrator jest zobowiązany m.in. do postępowania zgodnie z zasadami określonymi w
art. 5 ust. 1 rozporządzenia 2016/679, przy czym musi być w stanie wykazać ich prze‐
strzeganie (art. 5 ust. 2 rozporządzenia 2016/679). Wśród zasad tych mieści się m.in. za‐
sada zgodności z prawem, rzetelności i przejrzystości (lit. a) czy zasada minimalizacji da‐
nych (lit. c), która wymaga, by proces przetwarzania danych osobowych był adekwatny,
stosowny oraz ograniczony do tego, co niezbędne do celów, w których dane osobowe są
przetwarzane.
W art. 2 rozporządzenia 2016/679 wskazany został materialny zakres stosowania ogól‐
nego rozporządzenia o ochronie danych. Zgodnie z treścią art. 2 ust. 2 lit. c rozporządze‐
nia 2016/679 nie ma ono zastosowania do przetwarzania danych osobowych przez oso‐
bę fizyczną w ramach czynności o czysto osobistym lub domowym charakterze. Motyw
18 wyjaśnia pojęcie „działalności czysto osobistej lub domowej” wskazując, że jest to
działalność bez związku z działalnością zawodową lub handlową. Działalność osobista lub
domowa może między innymi polegać na korespondencji i przechowywaniu adresów,
podtrzymywaniu więzi społecznych oraz działalności internetowej podejmowanej w
ramach takiej działalności.
Europejska Rada Ochrony Danych (zwana dalej: EROD) w Wytycznych 3/2019 w sprawie
przetwarzania danych osobowych przez urządzenia wideo zajęła stanowisko, że jeżeli
chodzi o urządzenia wideo działające na prywatnej posiadłości danej osoby, mogą one
być objęte wyjątkiem dla gospodarstw domowych. Jednocześnie odwołując się do wyroku
Trybunału Sprawiedliwości Unii Europejskiej z dnia 6 listopada 2003 r., C-101/01, wyda‐
nego w sprawie LINDQVIST, pkt 47, EROD wskazała, że należy przyjąć wąską interpreta‐
cję art. 2 ust. 2 lit. c rozporządzenia 2016/679, tzw. wyjątku dla gospodarstw domowych.
W kontekście monitoringu wizyjnego tzw. „wyjątek dla gospodarstw domowych” powi‐
nien być „interpretowany jako obejmujący wyłącznie działania wchodzące w zakres życia
prywatnego lub rodzinnego jednostki”. Z kolei za wyrokiem z 11 grudnia 2014 r. w spra‐
wie C-212/13 František Ryneš przeciwko Úřad pro ochranu osobnych údajů, pkt 33, wy‐

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 4 z 7

danym przez Trybunał Sprawiedliwości UE, Europejska Rada Ochrony Danych powtórzy‐
ła, że jeżeli system monitoringu wizyjnego, o ile obejmuje on ciągłe nagrywanie i
przechowywanie danych osobowych i rozciąga się „choćby częściowo na przestrzeń pu‐
bliczną i tym samym jest skierowany poza sferę prywatną osoby dokonującej w ten spo‐
sób przetwarzania danych, o tyle nie powinien on być rozumiany jako czynność o czysto
«osobistym lub domowym charakterze» w rozumieniu art. 3 ust. 2 tiret drugie dyrektywy
95/46”.
Zgromadzony materiał dowodowy wykazał, że monitoring zainstalowany przez Skarżo‐
nych obejmuje – poza obszarem należącej do nich nieruchomości – drogę publiczną znaj‐
dującą się za ogrodzeniem Skarżonych (k. 27 akt sprawy). Zasięg zainstalowanego moni‐
toringu wizyjnego znajdującego się naprzeciwko posesji Skarżących jest ograniczony po‐
przez zastosowanie tzw. strefy prywatności, tj. elektronicznego ograniczenia rejestrowa‐
nego obrazu przestrzeni wykraczającej poza nieruchomość Skarżonych, przy czym nie
jest on zastosowany do pełnego obszaru wykraczającego poza granicę ich działki.
W ocenie organu nadzorczego, przetwarzanie danych osobowych pochodzących z na‐
grań monitoringu wizyjnego przez osobę fizyczną w celu opisanym w art. 2 ust. 2 lit. c
rozporządzenia 2016/679 może odbywać się wyłącznie, gdy zasięg monitoringu, z które‐
go pochodzą nagrania, obejmuje jedynie nieruchomość stanowiącą jej własność. Stoso‐
wany przez Skarżonych monitoring obejmuje swoim zasięgiem ogólnie dostępną drogę
publiczną znajdującą się za ogrodzeniem Skarżonych do usytuowanych przy niej nieru‐
chomości (w tym nieruchomości Skarżących), po której każdy może się swobodnie prze‐
mieszczać. Rozciąga się więc na przestrzeń, w której znajdować się mogą osoby niema‐
jące żadnego związku z rodziną Skarżonych, mające prawo do zachowania swojej anoni‐
mowości, w tym też Skarżący. Skierowanie kamer na drogę publiczną (przestrzeń pu‐
bliczną) powoduje, że dochodzi do ciągłej obserwacji tego terenu, czego skutkiem jest
przetwarzanie danych osobowych osób przemieszczających się po tym terenie. Tym sa‐
mym stosowanie przez Skarżonych systemu monitoringu w wykazanym zakresie nie
może być rozumiane jako działalność o czysto osobistym lub domowym charakterze (na
którą w toku niniejszego postępowania wskazywali Skarżeni), do której nie mają
zastosowania przepisy rozporządzenia 2016/679.
W tym miejscu należy podkreślić, że proces konfigurowania sfery prywatności – tzw. ma‐
skowania obszaru obrazu, który jest wyłączony z monitoringu – jest procesem odwracal‐
nym i może być w każdym czasie zmieniony przez użytkownika systemu monitoringu.
Możliwość wielokrotnej zmiany ustawień pola widzenia kamery, a tym samym modyfiko‐
wania nałożonej tzw. strefy prywatności na dowolne obszary, nie może być uznana za
skuteczne narzędzie, które w sposób trwały zapewni wyłączenie danego obszaru z moni‐
toringu. W konsekwencji możliwość taka powoduje, że nie jest zapewniona ochrona
prywatności osób mogących znaleźć się w zasięgu kamery.
W kontekście zaś oceny działań Skarżonych jako niemających charakteru wyłącznie pry‐
watnego/domowego okoliczność stosowania tzw. strefy prywatności jest pozbawiona
prawnej doniosłości; tym bardziej, że w przedmiotowej sprawie maskowanie zostało za‐

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 5 z 7

stosowane do niepełnego obszaru objętego monitoringiem wizyjnym. Ocena taka jest
uzasadniona w obliczu możliwości takiego skonfigurowania systemu monitoringu, aby w
dowolnym momencie pozwalał on na stałą lub czasową obserwację przestrzeni publicz‐
nej, a tym samym przetwarzanie danych osobowych Skarżących jako osób regularnie ko‐
rzystających z tego obszaru. Stosowanie tego rozwiązania w ogóle (niezależnie od tego,
czy maski są faktycznie stosowane czy nie), jak i sposób korzystania z niego (jaki obszar
zostanie ewentualnie zamaskowany, czy z jakiego obszaru maska zostanie zdjęta)
pozostaje bowiem w wyłącznej dyspozycji właściciela systemu.
Biorąc pod uwagę usytuowanie urządzeń monitoringu i ich zasięg oraz okoliczność, że
Skarżący poruszają się po terenie objętym monitoringiem, należy uznać, że funkcjono‐
wanie systemu wiąże się z przetwarzaniem ich danych osobowych – i to niezależnie od
stosowanych stref prywatności, których stosowanie może być w każdej chwili wyłączone.
W przedmiotowej sprawie, w ocenie Prezesa UODO, przetwarzanie przez Skarżonych da‐
nych osobowych Skarżących w zakresie wizerunku pochodzącego z monitoringu wizyjne‐
go obejmującego swoim zasięgiem obszar znajdujący się za ogrodzeniem Skarżonych
nie znajduje uzasadnienia w przepisach rozporządzenia 2016/679. Skarżeni nie wykazali
żadnej podstawy prawnej, która uzasadniałaby przetwarzanie takich danych osobowych.
Wskazana przez Skarżonych potrzeba zapewnienia bezpieczeństwa mienia na terenie ich
posesji, jak wskazano powyżej, jest uzasadnieniem dla wykonywania monitoringu wizyj‐
nego mieszczącego się swoim zasięgiem w granicach ich działek. Okoliczność ta nie
może uzasadniać wykonywania monitoringu w szerszym zakresie, tj. obejmującym drogę
publiczną.
Tym samym przetwarzanie przez Skarżonych danych osobowych Skarżących pochodzą‐
cych z monitoringu wizyjnego wykraczającego poza granice nieruchomości należącej do
Skarżonych stanowi naruszenie przepisu art. 6 ust. 1 rozporządzenia 2016/679.
W odniesieniu zaś do zrealizowania wobec Skarżących obowiązku informacyjnego wyni‐
kającego z art. 13 ust. 1 i 2 rozporządzenia 2016/679 wskazać należy, że powinien on
zostać spełniony przez administratora w przypadku, jeżeli dane osobowe pozyskano od
osoby, której dane dotyczą. Administrator zobowiązany jest w takiej sytuacji podać na‐
stępujące informacje: swoją tożsamość i dane kontaktowe oraz, gdy ma to zastosowanie,
tożsamość i dane kontaktowe swojego przedstawiciela (ust. 1 lit. a), gdy ma to zastoso‐
wanie – dane kontaktowe inspektora ochrony danych (ust. 1 lit. b), cele przetwarzania
danych osobowych, oraz podstawę prawną przetwarzania (ust. 1 lit. c), jeżeli przetwa‐
rzanie odbywa się na podstawie art. 6 ust. 1 lit. f – prawnie uzasadnione interesy realizo‐
wane przez administratora lub przez stronę trzecią (ust. 1 lit. d), informacje o odbiorcach
danych osobowych lub o kategoriach odbiorców, jeżeli istnieją (ust. 1 lit. e), gdy ma to
zastosowanie – informacje o zamiarze przekazania danych osobowych do państwa trze‐
ciego lub organizacji międzynarodowej oraz o stwierdzeniu lub braku stwierdzenia przez
Komisję odpowiedniego stopnia ochrony lub w przypadku przekazania, o którym mowa w
art. 46, art. 47 lub art. 49 ust. 1 akapit drugi, wzmiankę o odpowiednich lub właściwych

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 6 z 7

zabezpieczeniach oraz o możliwościach uzyskania kopii danych lub o miejscu
udostępnienia danych (ust. 1 lit. f).
Dodatkowo, zgodnie z art. 13 ust. 2 rozporządzenia 2016/679, poza informacjami o któ‐
rych mowa w ust. 1, podczas pozyskiwania danych osobowych administrator podaje oso‐
bie, której dane dotyczą, następujące inne informacje niezbędne do zapewnienia rzetel‐
ności i przejrzystości przetwarzania: okres, przez który dane osobowe będą przechowy‐
wane, a gdy nie jest to możliwe, kryteria ustalania tego okresu (ust. 2 lit. a), informacje
o prawie do żądania od administratora dostępu do danych osobowych dotyczących oso‐
by, której dane dotyczą, ich sprostowania, usunięcia lub ograniczenia przetwarzania lub
o prawie do wniesienia sprzeciwu wobec przetwarzania, a także o prawie do przenosze‐
nia danych (ust. 2 lit. b), jeżeli przetwarzanie odbywa się na podstawie art. 6 ust. 1 lit. a
lub art. 9 ust. 2 lit. a – informacje o prawie do cofnięcia zgody w dowolnym momencie
bez wpływu na zgodność z prawem przetwarzania, którego dokonano na podstawie zgo‐
dy przed jej cofnięciem (ust. 2 lit. c), informacje o prawie wniesienia skargi do organu
nadzorczego (ust. 2 lit. d), informację, czy podanie danych osobowych jest wymogiem
ustawowym lub umownym lub warunkiem zawarcia umowy oraz czy osoba, której dane
dotyczą, jest zobowiązana do ich podania i jakie są ewentualne konsekwencje niepoda‐
nia danych (ust. 2 lit. e), informacje o zautomatyzowanym podejmowaniu decyzji, w tym
o profilowaniu, o którym mowa w art. 22 ust. 1 i 4, oraz – przynajmniej w tych przypad‐
kach – istotne informacje o zasadach ich podejmowania, a także o znaczeniu i przewidy‐
wanych konsekwencjach takiego przetwarzania dla osoby, której dane dotyczą (ust. 2 lit.
f).
W wyjaśnieniach złożonych przed Prezesem UODO Skarżeni przedłożyli zdjęcie tablicy in‐
formacyjnej „obiekt monitorowany”. Powyższe nie potwierdza jednak spełnienia wobec
Skarżących obowiązku informacyjnego, o którym mowa w art. 13 ust. 1 i 2 rozporządze‐
nia 2016/679. Spełnienie obowiązku informacyjnego ma m.in. funkcję poinformowania o
prawach osoby, której dane osobowe są przetwarzane. Skarżeni, jako administratorzy
danych osobowych przetwarzanych za pomocą monitoringu wizyjnego, nie wykonując
ww. obowiązku, pozbawili Skarżących tego prawa. Skarżeni nie spełnili obowiązku infor‐
macyjnego wobec Skarżących wynikającego z art. 13 ust. 1 i 2 rozporządzenia 2016/679,
naruszając przy tym przepisy o ochronie danych osobowych. Zauważyć też należy, że
zgodnie z art. 13 ust. 4 rozporządzenia 2016/679, ust. 1, 2 i 3 nie mają zastosowania,
gdy – i w zakresie, w jakim – osoba, której dane dotyczą, dysponuje już tymi informacja‐
mi. Skarżący dysponują zaś informacjami, o których mowa w art. 13 ust. 1 lit a ww. aktu
prawnego, zaś materiał dowodowy zgromadzony w tej sprawie wykazał, że Skarżonych
nie dotyczy obowiązek określony w art. 13 ust. 1 lit. b i f oraz w art. 13 ust. 2 lit. c, e
oraz f rozporządzenia 2016/679.
Mając na uwadze powyższe ustalenia należy stwierdzić, że zaistniała przesłanka do za‐
stosowania przez organ nadzorczy uprawnień, o których mowa w art. 58 ust. 2 lit. d roz‐
porządzenia 2016/679, i nakazania Skarżonym zaprzestania przetwarzania danych oso‐
bowych Skarżących oraz ich usunięcia z dotychczas zebranych nagrań pochodzących z

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

Decyzja DS.523.399.2021

Strona 7 z 7

monitoringu wizyjnego obejmującego swoim zasięgiem drogę publiczną. Wskazać przy
tym należy, że w ocenie Prezesa UODO jednoznacznym dowodem na nieprzetwarzanie
danych za pomocą monitoringu wizyjnego będzie zdemontowanie takich urządzeń,
względnie skierowanie ich w sposób trwały poza sporny obszar monitorowania.
Ponadto zebrany materiał dowodowy wykazał również, że Skarżeni nie wypełnili wobec
Skarżących obowiązku informacyjnego, o którym mowa w art. 13 ust. 1 lit. c, d, e oraz
ust. 2 lit. a, b, d rozporządzenia 2016/679. Wobec powyższego Prezes UODO, korzystając
z przysługującego mu uprawnienia określonego w art. 58 ust. 2 lit. b rozporządzenia
2016/679, udzielił Skarżonym upomnienia we wskazanym zakresie.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:ds_523_399/content

2025-09-03 13:39

