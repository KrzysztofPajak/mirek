Warszawa, 22 kwietnia 2022
PRAWOMOCNA

Decyzja
DKE.523.37.2021

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735), art. 60, art. 160 ust. 1, 2 i 3 ustawy z dnia
10 maja 2018 r. o ochronie danych osobowych (Dz.U. z 2019 r., poz. 1781) oraz art. 3
ust. 2, art. 6 ust. 1, art. 17 ust. 1., art. 57 ust. 1 lit. a) i lit. f) Rozporządzenia Parlamentu
Europejskiego i Rady (UE) 2016/679 z dnia 27 kwietnia 2016 r. w sprawie ochrony osób
fizycznych w związku z przetwarzaniem danych osobowych i w sprawie swobodnego
przepływu takich danych oraz uchylenia dyrektywy 95/46/WE,
po przeprowadzeniu postępowania administracyjnego w sprawie skargi Pana C. W., zam.
w S. przy ul. (…), dotyczącej nakazania I. z siedzibą w Nowym Jorku przy (…) Street,
właścicielowi wyszukiwarki internetowej „(…)”, usunięcia danych osobowych Skarżącego
z wyników tej wyszukiwarki, Prezes Urzędu Ochrony Danych Osobowych
odmawia uwzględnienia wniosku.

Uzasadnienie
Do Generalnego Inspektora Danych Osobowych (dalej także „GIODO”) aktualnie Prezesa
Urzędu Ochrony Danych Osobowych (dalej także „Prezes UODO”) wpłynęła skarga Pana
C. W., zam. w S. przy ul. (…), dotycząca nakazania I. z siedzibą w Nowym Jorku przy (…),
właścicielowi wyszukiwarki internetowej (…), usunięcia danych osobowych Skarżącego z
wyników tej wyszukiwarki, do następujących stron internetowych:
1) (…)
2) (…)

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 2 z 9

3) (…)
4) (…)
5) (…)
6) (…)
7) (…)
8) (…)
9) (…)
10) (…)
11) (…)
12) (…)
13) (…)
14) (…)
15) (…)
16) (…)
17) (…)
18) (…)
19) (…)
20) (…)
21) (…)
22) (…)
23) (…)
24) (…)
25) (…)
26) (…)
27) (…)
28) (…)
29) (…)
30) (…)
31) (…)
32) (…)
33) (…)
34) (…)
35) (…)
36) (…)
37) (…)
38) (…)
39) (…)
40) (…)
41) (…)
42) (…)
43) (…)
44) (…)
45) (…)

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

46)
47)
48)
49)
50)
51)
52)
53)
54)
55)
56)
57)
58)
59)
60)
61)
62)
63)
64)
65)
66)
67)
68)
69)

Strona 3 z 9

(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)
(…)

Stan faktyczny
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych ustalił następujący stan faktyczny.
Wyszukiwarka „(…)” po wpisaniu imienia i nazwiska lub samego tylko nazwiska
Skarżącego, tj. fraz „(…)”, „(…)” oraz „(…)”, indeksuje dane osobowe Skarżącego w za‐
kresie jego imienia i nazwiska, wizerunku, daty urodzenia oraz danych związanych ze
skazaniem za przestępstwo na tle seksualnym. W zakładce: „(…)” zawarte jest pismo w
języku angielskim zawierające informacje o skazaniu oraz o apelacjach i próbach odwoły‐
waniu się Skarżącego od wydanych wyroków sądu w Stanie (…) w USA.
Wyszukiwarką „(…)” kieruje spółka A. LLC z siedzibą w Stanach Zjednoczonych, która
jest spółką zależną, należącą do spółki holdingowej I. z siedzibą w Nowym Jorku przy (…)
street. Z treści w/w polityki prywatności spółki A. LLC, dostępnej na stronie „(…)” wyni‐

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 4 z 9

ka, że dane osobowe użytkowników, zebrane w ramach świadczenia usług, mogą być
udostępniane innym podmiotom wchodzącym w skład macierzystej spółki holdingowej I.
Usługi oferowane przez ww. podmioty w witrynie „(…)” to m. in. wyszukiwanie informa‐
cji, aplikacje mobilne, newslettery, konta poczty e-mail.
Z polityki prywatności zawartej na stronie „(…)” a także z treści polityki prywatności
spółki A. LLC, dostępnej na stronie „(…)” wynika, że dostęp do usług świadczonych przez
te podmioty jest niezależny od miejsca pobytu czy też lokalizacji, z której dokonywany
jest dostęp do tych usług. Dane osobowe przetwarzane są na serwerach znajdujących
się w Stanach Zjednoczonych a usługi oferowane są także obywatelom z obszaru Unii
Europejskiej, co zostało bezpośrednio opisane w polityce prywatności: „Twoja przeglądar‐
ka wchodzi w bezpośrednią interakcję z naszymi serwerami Witryny w Stanach Zjedno‐
czonych. Odwiedzając lub korzystając z naszych Witryn, Twoje dane są automatycznie
gromadzone, przetwarzane i przechowywane na serwerach znajdujących się w Stanach
Zjednoczonych. Jeśli znajdujesz się w Wielkiej Brytanii ("Wielka Brytania"), Szwajcarii lub
Europejskim Obszarze Gospodarczym ("EOG"), oznacza to, że Twoje dane są przechowy‐
wane w kraju, którego prawo może zapewniać mniejszą ochronę danych osobowych niż
Twój kraj. Przetwarzamy Twoje dane zgodnie z wymogami określonymi w Ogólnym Roz‐
porządzeniu UE o Ochronie Danych i masz prawo wnieść skargę do organu nadzorczego
w Twoim kraju, jeśli uważasz, że przetwarzaliśmy Twoje dane niezgodnie z prawem.”
W punkcie 10 Polityki prywatności zawartej w witrynie „(…)” wskazano dane kontaktowe
do Inspektora Ochrony Danych, z których użytkownik, będący mieszkańcem Unii Euro‐
pejskiej, może skorzystać w przypadku pytań lub wątpliwości w zakresie sposobu, w jaki
dane są przetwarzane i przekazywane poza Europejski Obszar Gospodarczy a także w
celu składania wniosków: A..
Skarżący nie występował do żadnego podmiotu z wnioskiem o usunięcie jego danych
osobowych z wyników wyszukiwarki „(…)”. W piśmie do organu z dnia 12 listopada 2019
r. Skarżący poinformował organ, że cyt.: „Informuję również ze nie występowałem z
wnioskiem o usunięcie moich danych osobowych z wyników wyszukiwania wyszukiwarki
(…) (…) W 2016 r. kiedy pisałem wnioski o usunięcie moich danych osobowych jedynie
G. i M. udostępniały w tym celu formularze. Po odmownych odpowiedziach od G. i M. z
2016 r. (…) zwątpiłem w podjęcie jakichkolwiek działań przez inne podmioty będące wła‐
ścicielami wyszukiwarek, tym bardziej, ze zalecono mi rozwiązywanie sporów bezpośred‐
nio z właścicielami witryn publikującymi moje dane osobowe.”

Uzasadnienie prawne
Po przeanalizowaniu zgromadzonego w sprawie materiału dowodowego, Prezes Urzędu
Ochrony Danych Osobowych stwierdza, co następuje.

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 5 z 9

Przepisy
Od dnia 25 maja 2018 r. zastosowanie ma rozporządzenie Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych
osobowych) (Dz. Urz. UE L 119 z 04.05.2016, str. 1 oraz Dz. Urz. UE L 127 z 23.05.2018,
str. 2), zwane dalej także „RODO”.
Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwana dalej także „ustawą o
ochronie danych osobowych z 2018 r.”.
Zgodnie z art. 160 ust. 1-3 ustawy o ochronie danych osobowych z 2018 r., postępowa‐
nia prowadzone przez Generalnego Inspektora Ochrony Danych Osobowych, wszczęte i
niezakończone przed dniem wejścia w życie niniejszej ustawy, prowadzone są przez Pre‐
zesa Urzędu Ochrony Danych Osobowych na podstawie ustawy z dnia 29 sierpnia 1997
r. o ochronie danych osobowych (Dz.U. z 2016 r. poz. 922 ze zm.) zwaną dalej także
„ustawą o ochronie danych osobowych z 1997 r.”, zgodnie z zasadami określonymi w Ko‐
deksie postępowania administracyjnego. Jednocześnie, czynności dokonane w postępo‐
waniach, wszczętych i niezakończonych przed dniem wejścia w życie przepisów ustawy o
ochronie danych osobowych z 2018 r., pozostają skuteczne.
Zgodnie z art. 18 ust. 1 ustawy o ochronie danych osobowych z 1997 r., w zw. z art. 160
ust. 1-3 ustawy o ochronie danych osobowych z 2018 r., Prezes UODO z urzędu lub na
wniosek osoby zainteresowanej, w drodze decyzji administracyjnej, nakazuje przywróce‐
nie stanu zgodnego z prawem, a w szczególności usunięcie uchybień (pkt 1), uzupełnie‐
nie, uaktualnienie, sprostowanie, udostępnienie lub nieudostępnienie danych osobowych
(pkt 2).
Zgodnie z art. 2 ust. 2 lit. a) RODO, Rozporządzenie to nie ma zastosowania do przetwa‐
rzania danych osobowych w ramach działalności nieobjętej zakresem prawa Unii.
Zgodnie z art. 3 ust. 2 lit. a) i b) RODO, przepisy rozporządzenia mają zastosowanie do
przetwarzania danych osobowych osób, których dane dotyczą, przebywających w Unii,
przez administratora lub podmiot przetwarzający niemających jednostek organizacyj‐
nych w Unii, jeżeli czynności przetwarzania wiążą się z oferowaniem towarów lub usług
takim osobom, których dane dotyczą, w Unii - niezależnie od tego, czy wymaga się od
tych osób zapłaty; lub monitorowaniem ich zachowania, o ile do zachowania tego
dochodzi w Unii.
Przetwarzanie danych osobowych jest zgodne z prawem, gdy administrator danych legi‐
tymuje się co najmniej jedną z określonych w art. 6 ust. 1 RODO, materialnych przesła‐

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 6 z 9

nek przetwarzania danych osobowych. Według wyżej wskazanego przepisu przetwarza‐
nie danych osobowych jest zgodne z prawem wyłącznie, gdy zostanie spełniony jeden z
wymienionych warunków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonywania umowy, której stroną jest osoba, któ‐
rej dane dotyczą, lub do podjęcia działań na żądanie osoby, której dane dotyczą,
przed zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem (art. 6
ust. 1 lit. f RODO).
Zgodnie z art. 17 ust. 1 RODO osoba, której dane dotyczą, ma prawo żądania od admini‐
stratora niezwłocznego usunięcia dotyczących jej danych osobowych, a administrator
ma obowiązek bez zbędnej zwłoki usunąć dane osobowe, m.in. jeżeli osoba, której dane
dotyczą, wnosi sprzeciw na mocy art. 21 ust. 1 RODO wobec przetwarzania i nie wystę‐
pują nadrzędne prawnie uzasadnione podstawy przetwarzania lub osoba, której dane do‐
tyczą, wnosi sprzeciw na mocy art. 21 ust. 2 wobec przetwarzania (lit. c).
Artykuł 21 ust. 1 RODO przyznaje osobie, której dane dotyczą prawo do tego, by w do‐
wolnym momencie wnieść sprzeciw - z przyczyn związanych z jej szczególną sytuacją wobec przetwarzania dotyczących jej danych osobowych opartego na art. 6 ust. 1 lit. e
lub f, w tym profilowania na podstawie tych przepisów wskazując zarazem, że admini‐
stratorowi nie wolno już przetwarzać tych danych osobowych, chyba że wykaże on ist‐
nienie ważnych prawnie uzasadnionych podstaw do przetwarzania, nadrzędnych wobec
interesów, praw i wolności osoby, której dane dotyczą, lub podstaw do ustalenia, docho‐
dzenia lub obrony roszczeń. W sytuacji, gdy żądanie przewidziane w art. 21 ust. 1 RODO
jest zasadne, osoba, której dane dotyczą ma prawo skutecznie domagać się realizacji
prawa do bycia zapomnianym (art. 17 ust. 1 lit. c RODO).
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 7 z 9

rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład w przypadkach, gdy zachodzi
istotny i odpowiedni rodzaj powiązania między osobą, której dane dotyczą, a administra‐
torem, na przykład gdy osoba, której dane dotyczą, jest klientem administratora lub
działa na jego rzecz. Należy uznać, że dochodzenie przez podmiot roszczeń finansowych
jest prawnie uzasadnionym interesem administratora w rozumieniu RODO. Dochodzenie
roszczeń i przetwarzanie w tym celu adekwatnych danych osobowych nie stanowi nie‐
proporcjonalnego ograniczenia praw i wolności osoby, której dane dotyczą.

Ocena prawna
Odnosząc przytoczone wyżej przepisy i orzecznictwo do stanu faktycznego ustalonego w
niniejszej sprawie należy stwierdzić, że w wyszukiwarce „(…)” są przetwarzane dane do‐
tyczące osób przebywających w Unii Europejskiej. W związku z tym spełnione są prze‐
słanki z art. 3 ust. 2 RODO, zatem przepisy RODO znajdują zastosowanie do
przetwarzania danych osobowych Skarżącego w wyszukiwarce „(…)”.
W dalszej kolejności należy ocenić, czy dane osobowe Skarżącego są przetwarzane zgod‐
nie z prawem, tj. czy zostały spełnione przesłanki z art. 6 RODO. Istotne orzeczenie w
tym zakresie w dniu 13 maja 2014 r. Trybunał Sprawiedliwości Unii Europejskiej, dalej
jako „TSUE”, wydał wyrok sprawie C-131/12 Google Spain i Google Inc przeciwko Afencia
Espanola de Pretección de Datos (AEPD) i Mario Costeja González, dalej jako „wyrok w
sprawie Google Spain”, w którym uznano, że operatorzy wyszukiwarek przetwarzają
dane osobowe w rozumieniu art. 2 dyrektywy 95/46/WE Parlamentu Europejskiego i
Rady z dnia 24 października 1995 r. w sprawie ochrony osób fizycznych w zakresie prze‐
twarzania danych osobowych i swobodnego przepływu tych danych, dalej jako „dyrekty‐
wa 95/46/WE” (pkt. 27 i 28 wyroku w sprawie Google Spain). Operator wyszukiwarki in‐
ternetowej określa bowiem cele i sposoby prowadzenia tej działalności, a więc przetwa‐
rzania w tych ramach danych osobowych i związku z tym na podstawie art. 2 lit. d
dyrektywy 95/46/WE powinni oni zostać uznani za „administratora” przetwarzanych w
ten sposób danych (pkt. 33 wyroku w sprawie Google Spain).
Istotne jest to, że przetwarzanie danych osobowych, które ma miejsce w ramach działa‐
nia wyszukiwarki, różni się od tego dokonywanego przez wydawców stron internetowych
i polegającego na zamieszczaniu tych danych na stronie internetowej oraz ma dodatko‐
wy względem niego charakter (pkt. 35 wyroku w sprawie Google Spain). W wyroku TSUE
w sprawie Google Spain, zasadnie, jako podstawę prawną w/w przetwarzania danych
osobowych wskazano art. 7 lit. f dyrektywy 95/46/WE, czyli konieczność przetwarzania
dla potrzeb wynikających z uzasadnionego interesu administratora lub stron trzecich,
którym dane są ujawniane (pkt. 73 wyroku w sprawie Google Spain). Ustalenia dokonane
przez Trybunał Sprawiedliwości w wyroku w sprawie Google Spain zachowują swoją aktu‐

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 8 z 9

alność pomimo uchylenia dyrektywy 95/46/WE. Artykuł 7 lit. f) dyrektywy 95/46/WE jest
bowiem tożsamy z art. 6 ust. 1 lit. f) RODO. W wyroku w sprawie Google Spain TSUE
wskazał, że prawa przewidziane w art. 7 i 8 Karty Praw Podstawowych są co do zasady
nadrzędne wobec interesu, jaki odbiorcy mogą mieć w znalezieniu informacji w ramach
wyszukiwania prowadzonego w przedmiocie imienia i nazwiska danej osoby. Jednak
TSUE stwierdził jednocześnie, że nadrzędność prawa do prywatności i ochrony danych
osobowych nie zachodzi, jeśli ze szczególnych powodów, takich jak rola odgrywana
przez daną osobę w życiu publicznym, należy uznać, że ingerencja w prawa podstawowe
tej osoby jest uzasadniona nadrzędnym interesem kręgu odbiorców, polegającym na po‐
siadaniu dostępu do danej informacji, dzięki jej zawarciu na liście wyników wyszukiwania
(zob. pkt 97 wyroku). Kryterium pełnienia roli w życiu publicznym jest wskazane także w
wyroku TSUE w sprawie z dnia 24 września 2019 r. w sprawie C-136/17 GC, AF, BH, ED
przeciwko Commision nationale de linformatique et des libertes (CNIL), dalej jako „wyrok
w sprawie CNIL”, w odniesieniu do szczególnych kategorii danych (pkt 66 i 77 wyroku).
Jak wskazuje Grupa Robocza Art. 29, TSUE uczynił tym samym wyjątek od zasady nad‐
rzędności prawa do prywatności w przypadku wniosków o usunięcie linków z listy wyni‐
ków wyszukiwania złożonych przez osoby, które odgrywają rolę w życiu publicznym, gdy
istnieje interes ogółu społeczeństwa w posiadaniu dostępu do tych informacji. Grupa Ro‐
bocza Artykuł 29 ds. Ochrony Danych w dniu 26 listopada 2014 r. przyjęła wytyczne
dotyczące wykonania wyroku TSUE w sprawie Google Spain, dalej jako „wytyczne
WP225”.
We wskazanych wytycznych WP225 została opracowana lista kryteriów, które mają być
wykorzystywane przez organy ochrony danych przy ocenie zachowania zgodności z pra‐
wem ochrony danych osobowych odmowy uwzględnienia wniosków o usunięcie z listy
wyników wyszukiwania przez operatorów wyszukiwarek. Wśród kryteriów, jakie należy
wziąć pod uwagę przy ocenie wniosku o usunięcie danych osobowych są m.in. czy doty‐
czą osoby pełniącej funkcję publiczną, czy są prawdziwe, czy dotyczą działalności zawo‐
dowej, czy prywatnej, czy przetwarzanie danych wyrządza szkodę osobie, której dane
dotyczą, czy dane mają nieproporcjonalnie negatywny wpływ na prywatność osoby, któ‐
rej dane dotyczą. Podkreślono, że dobrą zasadą przy ocenie interesu ogółu społeczeń‐
stwa w posiadaniu dostępu do określonych informacji udostępnianych w wynikach wy‐
szukiwania na podstawie nazwiska osoby, której dane dotyczą jest ustalenie, czy posia‐
danie tych informacji mogłoby ochronić inne osoby przed niewłaściwym publicznym lub
zawodowym zachowaniem osoby, której dane dotyczą.
Z przedstawionej powyżej argumentacji wynika, że fakt przetwarzania danych osobo‐
wych przez wyszukiwarki internetowe nie oznacza jeszcze, że to przetwarzanie jest nie‐
zgodne z prawem. Podstawę prawną przetwarzania danych przez wyszukiwarki interne‐
towe jest art. 6 ust. 1 lit. f) RODO tj. przetwarzanie niezbędne do celów wynikających z
prawnie uzasadnionych interesów realizowanych przez administratora lub przez stronę
trzecią, z wyjątkiem sytuacji, w których nadrzędny charakter wobec tych interesów mają
interesy lub podstawowe prawa i wolności osoby, której dane dotyczą, wymagające

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

Decyzja DKE.523.37.2021

Strona 9 z 9

ochrony danych osobowych, w szczególności gdy osoba, której dane dotyczą, jest dziec‐
kiem.
Rolą organu do spraw ochrony danych osobowych jest ocena zgodności z prawem prze‐
twarzania danych osobowych. Warunkiem tej oceny jest - w przypadku przetwarzania
tych danych przez wyszukiwarkę internetową – uprzednie skierowanie przez osobę, któ‐
rej dane dotyczą, wniosku do administratora wyszukiwarki, zawierającego sprzeciw wo‐
bec przetwarzania danych osobowych lub żądanie usunięcia tych danych. Dopiero infor‐
macja zwrotna od administratora, w postaci odrzucenia lub zignorowania tego wniosku,
daje podstawy do kwestionowania zgodności z prawem takiego przetwarzania.
Skarżący nie występował do żadnego podmiotu z wnioskiem zawierającym żądanie
usunięcia jego danych z wyników wyszukiwarki „(…)”. W niniejszym postępowaniu nie
można zatem dokonać oceny zgodności z prawem przetwarzania danych Skarżącego w
tej wyszukiwarce. Skarżący powinien wystąpić do operatora wyszukiwarki z żądaniem
usunięcia danych osobowych a dopiero na skutek odmowy lub braku odpowiedzi
operatora wyszukiwarki, wnieść skargę do Prezesa UODO.
Wobec powyższego w rozpatrywanej sprawie brak jest podstaw do wydania przez Preze‐
sa UODO jakiejkolwiek decyzji nakazującej przywrócenie stanu zgodności z prawem.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_37/content

2025-09-03 13:40

