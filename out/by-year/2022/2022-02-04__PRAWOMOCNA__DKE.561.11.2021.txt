Warszawa, 4 lutego 2022
PRAWOMOCNA

Decyzja
DKE.561.11.2021

Na podstawie art. 104 § l ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r., poz. 735 ze zm.) w związku z art. 7 ust. 1 i 2 i art. 60
ustawy z dnia 10 maja 2018 r. o ochronie danych osobowych (Dz. U. z 2019 r., poz.
1781) oraz na podstawie art. 58 ust. 2 lit. b) w związku z art. 58 ust. 1 lit. a) i lit. e) roz‐
porządzenia Parlamentu Europejskiego i Rady UE 2016/679 z dnia 27 kwietnia 2016 r. w
sprawie ochrony osób fizycznych w związku z przetwarzaniem danych osobowych i w
sprawie swobodnego przepływu takich danych oraz uchylenia dyrektywy 95/46/WE
(ogólne rozporządzenie o ochronie danych) (Dz. Urz. UE L 119 z 04.05.2016, str. 1, ze
zmianami ogłoszonymi w Dz. Urz. UE L 127 z 23.05.2018, str.2, oraz w Dz. Urz. UE L 74 z
04.03.2021, str. 35),
po przeprowadzeniu postępowania administracyjnego w przedmiocie nałożenia admini‐
stracyjnej kary pieniężnej na P. Sp. z o.o. z siedzibą w K. przy ul. (…), Prezes Urzędu
Ochrony Danych Osobowych,
udziela upomnienia P. Sp. z o.o. z siedzibą w K. przy ul. (…) za naruszenie przepisów art.
58 ust. 1 lit. a) i e) Rozporządzenia Parlamentu Europejskiego i Rady UE 2016/679 z dnia
27 kwietnia 2016 r. w sprawie ochrony osób fizycznych w związku z przetwarzaniem da‐
nych osobowych i w sprawie swobodnego przepływu takich danych oraz uchylenia
dyrektywy 95/46/WE (ogólne rozporządzenie o ochronie danych) (Dz. Urz. UE L 119 z
04.05.2016, str. 1, ze zmianami ogłoszonymi w Dz. Urz. UE L 127 z 23.05.2018, str. 2,
oraz w Dz. Urz. UE L 74 z 04.03.2021, str. 35), polegające na niezapewnieniu Prezesowi
Urzędu Ochrony Danych Osobowych dostępu do informacji niezbędnych do realizacji
jego zadań.

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

Decyzja DKE.561.11.2021

Strona 2 z 6

Uzasadnienie

Stan faktyczny
Do Urzędu Ochrony Danych Osobowych wpłynęła skarga Pan P. P., zam. w C. przy ul. (…)
(dalej: „Skarżący”) na nieprawidłowości w procesie przetwarzania jego danych osobo‐
wych przez P. Sp. z o.o. z siedzibą w K. przy ul. (…), (zwaną dalej „Spółką”) polegające
na wysłaniu wiadomości e-mail zawierającej niezabezpieczony PIT Skarżącego na błędny
adres poczty elektronicznej.
Celem rozpatrzenia skargi Skarżącego, Prezes Urzędu Ochrony Danych Osobowych
(zwany dalej „Prezesem UODO”) wszczął postępowanie administracyjne o sygnaturze
DS.523.3003.2020 w ramach którego – na podstawie art. 58 ust. 1 lit. a) i e) rozporzą‐
dzenia Parlamentu Europejskiego i Rady UE 2016/679 z dnia 27 kwietnia 2016 r. w spra‐
wie ochrony osób fizycznych w związku z przetwarzaniem danych osobowych iw sprawie
swobodnego przepływu takich danych oraz uchylenia dyrektywy 95/46/WE (ogólne
rozporządzenie o ochronie danych) (Dz. Urz. UE L 119 z 04.05.2016, str. 1, ze zmianami
ogłoszonymi w Dz. Urz. UE L 127 z 23.05.2018, str.2, oraz w Dz. Urz. UE L 74 z
04.03.2021, str. 35) (zwanego dalej „Rozporządzeniem 2016/679”) – pismem z 30 czerw‐
ca 2020 r. wezwał Spółkę do ustosunkowania się do treści skargi oraz do złożenia wyja‐
śnień w sprawie, w szczególności do udzielenia odpowiedzi na dwa szczegółowe pytania
w istotnych dla sprawy kwestiach. Wezwanie to doręczono Spółce 3 lipca 2020 r.
W odpowiedzi Spółka pismem z 9 lipca 2020 r. poinformowała Prezesa UODO, że nie za‐
wierała umowy ze Skarżącym, a z załączników wynika, że sprawa dotyczy spółki P. Spół‐
ka nie udzieliła odpowiedzi na dwa szczegółowe pytania. Ponadto pismo było obarczone
wadą formalną. Zostało bowiem opatrzone jedynie pieczątką z nazwą Spółki na której
złożono nieczytelny podpis (parafkę).
Prezes UODO pismem z 25 listopada 2020 r. (sygn. DS.523.3003.2020) wskazał Spółce,
że zgodnie z art. 63 § 1 k.p.a. podania (żądania, wyjaśnienia, odwołania, zażalenia)
mogą być wnoszone pisemnie, telegraficznie, za pomocą telefaksu lub ustnie do proto‐
kołu, a także za pomocą innych środków komunikacji elektronicznej przez elektroniczną
skrzynkę podawczą organu administracji publicznej utworzoną na podstawie ustawy z
dnia 17 lutego 2005 r. o informatyzacji działalności podmiotów realizujących zadania pu‐
bliczne. Podanie powinno zawierać co najmniej wskazanie osoby, od której pochodzi, jej
adres i żądanie oraz czynić zadość innym wymaganiom ustalonym w przepisach szcze‐
gólnych (art. 63 § 2 k.p.a.). Podanie wniesione pisemnie albo ustnie do protokołu powin‐

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

Decyzja DKE.561.11.2021

Strona 3 z 6

no być podpisane przez wnoszącego, a protokół ponadto przez pracownika, który go spo‐
rządził. Gdy podanie wnosi osoba, która nie może lub nie umie złożyć podpisu, podanie
lub protokół podpisuje za nią inna osoba przez nią upoważniona, czyniąc o tym wzmian‐
kę obok podpisu (art. 63 § 2 k.p.a.). Prezes UODO wezwał do uzupełnienia braków for‐
malnych pisma Spółki z 9 lipca 2020 r. poprzez opatrzenie podpisem osób uprawnionych
do reprezentowania Spółki zgodnie z treścią wpisu w Krajowym Rejestrze Sądowym. Jed‐
nocześnie ponownie zwrócił się o ustosunkowanie do treści skargi oraz złożenie
wyjaśnień o które organ wystąpił pismem z 30 czerwca 2020 r. (sygn. DS.
523.3003.2020) w zakresie: czy, a jeśli tak, to na jakiej podstawie prawnej, w jakim celu
i zakresie oraz w jakim zbiorze Spółka aktualnie przetwarza dane osobowe Skarżącego
oraz na jakiej podstawie prawnej i w jakim celu Spółka przesłała za pośrednictwem
poczty elektronicznej PIT Skarżącego na adres: (…).
W wezwaniu Prezesa UODO z 25 listopada 2020 r. zawarte było pouczenie o możliwości
nałożenia na Spółkę – w przypadku braku wyczerpującej odpowiedzi na to wezwanie –
administracyjnej kary pieniężnej w związku z niezapewnieniem dostępu do danych oso‐
bowych i informacji niezbędnych Prezesowi UODO do realizacji jego zadań, zgodnie z art.
83 ust. 5 lit. e) Rozporządzenia 2016/679. Wezwanie to doręczono Spółce 30 listopada
2020 r.
W odpowiedzi Spółka pismem z dnia 3 grudnia 2020 r. powiadomiła Prezesa UODO, że
nie zawierała umowy ze Skarżącym a z załączników wynika, że sprawa dotyczy spółki P.
Spółka ponownie nie udzieliła odpowiedzi na szczegółowe zapytania Prezesa UODO.
Powyższe okoliczności stanu faktycznego Prezes UODO ustalił na podstawie całokształtu
korespondencji urzędowej prowadzonej pomiędzy Spółką a Prezesem UODO, znajdującej
się w aktach postępowania o sygnaturze DS.523.3003.2020. Korespondencja ta odzwier‐
ciedla całokształt prób uzyskania przez Prezesa UODO dostępu do informacji niezbęd‐
nych do realizacji jego zadań, to jest w tym przypadku – do rozpatrzenia sprawy o sygna‐
turze DS.523.3003.2020, a z drugiej strony – reakcję Spółki na żądania Prezesa UODO.
W związku z nieudzieleniem przez Spółkę wiążących, i mających moc dowodową
informacji niezbędnych do rozstrzygnięcia sprawy o sygnaturze DS.523.3003.2020, Pre‐
zes UODO wszczął wobec niej z urzędu – na podstawie art. 83 ust. 5 lit. e) Rozporządze‐
nia 2016/679 – postępowanie administracyjne (o sygnaturze DKE.561.11.2021) w przed‐
miocie nałożenia administracyjnej kary pieniężnej, w związku z naruszeniem art. 58 ust.
1 lit. a) i e) Rozporządzenia 2016/679. O wszczęciu postępowania Spółkę poinformowano
pismem z 16 czerwca 2021 r., a doręczonym 22 czerwca 2021 r. Pismem tym wezwano
Spółkę także – celem ustalenia podstawy wymiaru kary, w oparciu o art. 101a ust. 1
ustawy z dnia 10 maja 2018 r. o ochronie danych osobowych (Dz.U. z 2019 r., poz.
1781), zwanej dalej „u.o.d.o.” – do przedstawienia sprawozdania finansowego lub innego
dokumentu przedstawiającego wysokość obrotu i wyniku finansowego osiągniętego
przez Spółkę w 2020 r.
W odpowiedzi na pismo o wszczęciu postępowania administracyjnego o sygnaturze DKE.
561.11.2021, Spółka – pismem z 29 czerwca 2021 r. (wpłynęło do Urzędu Ochrony Da‐

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

Decyzja DKE.561.11.2021

Strona 4 z 6

nych Osobowych 6 lipca 2021 r.) - poinformowała, że nie zawierała umowy ze Skarżą‐
cym, nie przetwarzała i nie przetwarza danych osobowych Skarżącego, rekrutację Skar‐
żącego przeprowadzała spółka P. (nr KRS (…)), dołączając jej oświadczenie jako dowód.
Spółka nie przedstawiła żądanego sprawozdania finansowego lub innego dokumentu
przedstawiającego wysokość obrotu i wyniku finansowego osiągniętego przez Spółkę w
2020 r.
Po rozpatrzeniu całości materiału dowodowego zebranego w sprawie Prezes Urzędu
Ochrony Danych Osobowych zważył, co następuje.

Uzasadnienie prawne
Zgodnie z art. 57 ust. 1 lit. a) Rozporządzenia 2016/679, Prezes UODO jako organ nad‐
zorczy w rozumieniu art. 51 Rozporządzenia 2016/679 na swoim terytorium monitoruje i
egzekwuje stosowanie tego rozporządzenia. W ramach swoich kompetencji Prezes UODO
uprawniony jest m. in. do prowadzenia postępowań w sprawie stosowania przepisów
omawianego aktu prawnego (art. 57 ust. 1 lit. h)) w tym postępowań związanych z oce‐
ną naruszeń ochrony danych osobowych, zgłaszanych Prezesowi UODO przez admini‐
stratorów danych stosownie do treści art. 33 Rozporządzenia 2016/679.
Dla umożliwienia realizacji tak określonych zadań, Prezesowi UODO przysługuje szereg
określonych w art. 58 ust. 1 Rozporządzenia 2016/679 uprawnień w zakresie prowadzo‐
nych postępowań w tym uprawnienie do nakazania administratorowi i podmiotowi prze‐
twarzającemu dostarczenia wszelkich informacji potrzebnych do realizacji jego zadań
(art. 58 ust. 1 lit. a) oraz uprawnienie do uzyskania od administratora i podmiotu prze‐
twarzającego dostępu do wszelkich danych osobowych i informacji niezbędnych do
realizacji jego zadań (art. 58 ust. 1 lit. e).
Naruszenie przepisów Rozporządzenia 2016/679 polegające na niezapewnieniu przez ad‐
ministratora lub podmiot przetwarzający dostępu do danych i informacji, o których
mowa powyżej, skutkujące naruszeniem uprawnień organu określonych w art. 58 ust. 1
podlega zaś – zgodnie z art. 83 ust. 5 lit. e) in fine Rozporządzenia 2016/679 – admini‐
stracyjnej karze pieniężnej w wysokości do 20 000 000 EUR, a w przypadku przedsiębior‐
stwa – w wysokości do 4 % jego całkowitego rocznego światowego obrotu z poprzednie‐
go roku obrotowego, przy czym zastosowanie ma kwota wyższa.
Prezesowi UODO przysługuje ponadto szereg określonych w art. 58 ust. 2 uprawnień na‐
prawczych, w tym udzielanie upomnień administratorowi lub podmiotowi przetwarzają‐
cemu w przypadku naruszenia przepisów Rozporządzenia 2016/679 przez operacje prze‐
twarzania. Prezes UODO działając na podstawie art. 58 ust. 2 lit. b) Rozporządzenia
2016/679 może uznać za uzasadnione udzielenie administratorowi lub podmiotowi prze‐

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

Decyzja DKE.561.11.2021

Strona 5 z 6

twarzającemu upomnienia w przypadku stwierdzenia naruszenia przepisów Rozporzą‐
dzenia 2016/679, w tym przepisów art. 58 ust. 1 lit. a) i e) tego aktu prawnego.
Zgodnie z motywem 148 Rozporządzenia 2016/679, aby egzekwowanie przepisów rozpo‐
rządzenia było skuteczniejsze należy za jego naruszenie nakładać sankcje, w tym admi‐
nistracyjne kary pieniężne – oprócz lub zamiast odpowiednich środków nakładanych na
mocy niniejszego rozporządzenia przez organ nadzorczy. Jeżeli naruszenie jest niewiel‐
kie, karę pieniężną można zastąpić upomnieniem. Powinno się jednak zwrócić należytą
uwagę na charakter, wagę oraz czas trwania naruszenia, na to, czy naruszenie nie było
umyślne, na działania podjęte przez administratora dla zminimalizowania szkody, na sto‐
pień odpowiedzialności lub wszelkie mające znaczenie wcześniejsze naruszenia, na spo‐
sób w jaki organ nadzorczy dowiedział się o naruszeniu, na przestrzeganie środków nało‐
żonych na administratora lub podmiot przetwarzający, na stosowanie kodeksów postę‐
powania oraz wszelkie inne czynniki obciążające lub łagodzące.
Odnosząc przytoczone powyżej przepisy Rozporządzenia 2016/679 do ustalonego w ni‐
niejszej sprawie stanu faktycznego stwierdzić należy, że Spółka, jako strona
postępowania o sygnaturze DS.523.3003.2020, poprzez brak udzielenia merytorycznej
odpowiedzi na wezwania organu nadzorczego do złożenia wyjaśnień naruszyła obowią‐
zek zapewnienia Prezesowi UODO dostępu do informacji i danych osobowych niezbęd‐
nych do realizacji jego zadań, wynikający z art. 58 ust. 1. lit. a) i e) Rozporządzenia
2016/679. W tym przypadku informacją istotną dla dalszego kierunku postępowania było
ustalenie czy, a jeśli tak, to na jakiej podstawie prawnej, w jakim celu i zakresie oraz w
jakim zbiorze Spółka aktualnie przetwarza dane osobowe Skarżącego, na jakiej podsta‐
wie prawnej i w jakim celu Spółka przesłała za pośrednictwem poczty elektronicznej PIT
Skarżącego na adres: (…).
Uniemożliwianie uzyskania dostępu do informacji, których Prezes UODO żądał od Spółki
stało na przeszkodzie wnikliwemu rozpatrzeniu sprawy i skutkowało przedłużaniem po‐
stępowania, co stoi w sprzeczności z podstawowymi zasadami rządzącymi postępowa‐
niem administracyjnym – określonymi w art. 12 ust. 1 ustawy z dnia 14 czerwca 1960 r.
Kodeks postępowania administracyjnego (Dz. U. z 2021 r., poz. 735 ze zm.) zasadami
wnikliwości i szybkości postępowania.
Prezes UODO, celem ustalenia stanu faktycznego sprawy o sygnaturze DS.
523.3003.2020, dwukrotnie zwrócił się do Spółki z żądaniem nadesłania wyjaśnień. Na
żadne z wystosowanych przez Spółkę pism datowanych na 9 lipca 2020 r. oraz 3 grudnia
2020 r. nie otrzymał wyczerpującej odpowiedzi. Powyższe spowodowało konieczność
wszczęcia postępowania w przedmiocie nałożenia administracyjnej kary pieniężnej. W
rezultacie Spółka podjęła współpracę z Prezesem UODO poprzez nadesłanie
szczegółowych wyjaśnień w postępowaniu o sygnaturze DS.523.3003.2020, co pozwoliło
Prezesowi UODO na dalsze prowadzenie czynności w ww. sprawie. W związku z tym nale‐
ży uznać, że z chwilą wpłynięcia do Urzędu Ochrony Danych Osobowych pełnych wyja‐
śnień Spółki, to jest z dniem 6 lipca 2021 r., ustał stan naruszenia przepisów Rozporzą‐
dzenia 2016/679 będący przedmiotem niniejszego postępowania.

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

Decyzja DKE.561.11.2021

Strona 6 z 6

Uwzględniając powyższe ustalenia nie budzi wątpliwości fakt, że Spółka swoim zachowa‐
niem dopuściła się naruszenia przepisów Rozporządzenia 2016/679. Uzyskanie przez
Prezesa UODO, na skutek wszczęcia niniejszego postępowania, szczegółowych wyjaśnień
od Spółki nie zdejmuje z niej odpowiedzialności za wcześniejsze zaniechanie, które pole‐
gało na dwukrotnym uchylaniu się od udzielenia szczegółowych informacji na kierowane
do niej wezwania.
W przedmiotowym stanie faktycznym, w rezultacie wszczęcia niniejszego postępowania,
nie stwierdzono innych przesłanek wskazujących na brak woli współpracy Spółki z Preze‐
sem UODO. Okoliczności sprawy, a w szczególności późniejsza postawa Spółki, pozwala‐
ją wnioskować, że jej początkowa opieszałość nie wynikała ze złej woli, ani nie miała na
celu świadomego utrudnienia postępowania. Przeciwnie – następcza, aktywna postawa
Spółki wskazuje na gotowość do dalszego współdziałania z Prezesem UODO. W ocenie
organu nadzorczego, samo już wszczęcie postępowania w przedmiocie nałożenia admini‐
stracyjnej kary pieniężnej oraz realna perspektywa wymierzenia kary finansowej stały
się dla Spółki wyraźnym sygnałem tego, iż dalsze uchylanie się od obowiązków nałożo‐
nych przepisami Rozporządzenia 2016/679 nieuchronnie prowadziło będzie do zastoso‐
wania wobec niej najsurowszych, przewidzianych tymi przepisami, sankcji.
Mając powyższe na uwadze, działając na podstawie art. 58 ust. 2 lit. b) Rozporządzenia
2016/679, zgodnie z którym każdemu organowi nadzorczemu przysługuje w zakresie
prowadzonych postępowań uprawnienie do udzielania upomnienia administratorowi lub
podmiotowi przetwarzającemu, w przypadku naruszenia przepisów niniejszego rozporzą‐
dzenia przez operacje przetwarzania, Prezes UODO uznał za uzasadnione udzielenie
Spółce upomnienia w zakresie stwierdzonego naruszenia przepisów oraz art. 58 ust. 1 lit.
a) i e) Rozporządzenia 2016/679 przyjmując, że w świetle kryteriów określonych w art.
83 ust. 2 Rozporządzenia 2016/679 będzie ono skuteczne i wystarczające. Należy jed‐
nakże zauważyć, że w przypadku zaistnienia podobnego zdarzenia w przyszłości, każde
upomnienie wydane przez Prezesa UODO wobec Spółki będzie brane pod uwagę przy
ocenie przesłanek ewentualnego wymierzenia kary administracyjnej, zgodnie z zasadami
określonymi w art. 83 ust. 2 Rozporządzenia 2016/679.
W tym stanie faktycznym i prawnym Prezes UODO rozstrzygnął jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_561_11/content

2025-09-03 13:41

