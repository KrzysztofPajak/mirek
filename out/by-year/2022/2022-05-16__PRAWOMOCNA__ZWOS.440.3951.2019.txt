Warszawa, 16 maja 2022
PRAWOMOCNA

Decyzja
ZWOS.440.3951.2019

Na podstawie art. 104 § 1 ustawy z dnia 14 czerwca 1960 r. Kodeks postępowania
administracyjnego (Dz. U. z 2021 r. poz. 735 ze zm.), w zw. z art. 7 ust. 1 i 2 ustawy z 10
maja 2018 r. o ochronie danych osobowych (Dz. U. z 2019 r. poz. 1781) oraz na podsta‐
wie art. 6 ust. 1 i art. 58 ust. 2 lit. b, art. 6 ust. 1 lit b i c oraz art. 58 ust. 2 rozporządze‐
nia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie
ochrony osób fizycznych w związku z przetwarzaniem danych osobowych i w sprawie
swobodnego przepływu takich danych oraz uchylenia dyrektywy 95/46/WE (Dz. Urz. UE L
119 z 4.05.2016, str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z
4.03.2021, str. 35),
po przeprowadzeniu postępowania administracyjnego w sprawie skargi Pana RO, zam. w
D., przy ul. (…), na nieprawidłowości w procesie przetwarzania jego danych osobowych
przez (…) S.A., z siedzibą w R., ul. (…), polegające na przetwarzaniu jego danych
osobowych bez podstawy prawnej, Prezes Urzędu Ochrony Danych Osobowych
1. udziela (…) S.A., z siedzibą w R., przy ul. (…), upomnienia za naruszenie art. 6 ust. 1
Rozporządzenia Parlamentu Europejskiego i Rady (UE) 2016/679 z dnia 27 kwietnia
2016 r. w sprawie ochrony osób fizycznych w związku z przetwarzaniem danych oso‐
bowych i w sprawie swobodnego przepływu takich danych oraz uchylenia dyrektywy
95/46/WE (Dz. Urz. UE L 119 z 4.05.2016, str. 1, Dz. Urz. UE L 127 z 23.05.2018, str.
2 oraz Dz. Urz. UE L 74 z 4.03.2021, str. 35), polegające na przetwarzaniu danych
osobowych Pana RO, zam. w D., przy ul. (…) bez podstawy prawnej w okresie od
dnia 13 lipca 2019 r. do dnia 1 sierpnia 2019 r. w celu wykonania:
–
umowy zintegrowanej, w skład której wchodziła umowa rachunku oszczędno‐
ściowo – rozliczeniowego nr (…), umowa o kartę płatniczą oraz umowa ramowa
w zakresie elektronicznych oświadczeń woli – z dnia 8 września 2013 r.;
–

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

–
–
–
–
–

Strona 2 z 8

umowy o prowadzenie rachunku oszczędnościowego nr (…) z dnia 23 sierpnia
2013 r.;
umowy o prowadzenie rachunku oszczędnościowo - rozliczeniowego w walucie
obcej nr (…) z dnia 4 września 2013 r.;
umowy o prowadzenie rachunku oszczędnościowo - rozliczeniowego w walucie
obcej nr (…) z dnia 4 lutego 2014 r.;
umowy o prowadzenie rachunku oszczędnościowo - rozliczeniowego w walucie
obcej nr (…) z dnia 28 lutego 2014 r.;
umowy o prowadzenie rachunku oszczędnościowo - rozliczeniowego nr (…) z
dnia 3 sierpnia 2014 r.;
umowy o prowadzenie rachunku oszczędnościowo - rozliczeniowego nr (…) z
dnia 13 listopada 2015 r.;

mimo skutecznego wypowiedzenia przez Skarżącego ww. umów w dniu 11 czerwca 2019
r.,
–
w pozostałym zakresie odmawia uwzględnienia wniosku.

Uzasadnienie
Do Prezesa Urzędu Ochrony Danych Osobowych wpłynęła skarga Pana RO, zam. we D.,
przy ul. (…), zwanego dalej Skarżącym, na nieprawidłowości w procesie przetwarzania
jego danych osobowych przez (…) S.A., z siedzibą w R., ul. (…), zwanej dalej Spółką, po‐
legające na przetwarzaniu danych osobowych Skarżącego bez podstawy prawnej.
W toku przeprowadzonego postępowania wyjaśniającego w niniejszej sprawie Prezes
Urzędu Ochrony Danych Osobowych ustalił następujący stan faktyczny:
1. Skarżący wskazał, że w dniu 11 czerwca 2019 r. wysłał do Spółki wiadomość elektro‐
niczną z dyspozycją zamknięcia rachunków bankowych oraz wszystkich innych ra‐
chunków i produktów posiadanych przez Skarżącego w Spółce, oraz rozwiązania
umowy o świadczenie usług bankowych, z zachowaniem regulaminowego okresu
wypowiedzenia. W dniu 13 czerwca 2019 r. Skarżący otrzymał od Spółki potwierdze‐
nie przyjęcia ww. dyspozycji do realizacji. W dniu 1 sierpnia 2019 r. konto Skarżące‐
go w Spółce było dalej aktywne. W związku z powyższym Skarżący zakwestionował
legalność przetwarzania przez Spółkę jego danych osobowych jako klienta bez jego
zgody (dowód: pismo Skarżącego z dnia 1 sierpnia 2019 r. wraz z załącznikami).
2. Spółka pozyskała dane osobowe Skarżącego bezpośrednio od niego w dniu 8
sierpnia 2013 r. - Skarżący zawarł ze Spółką "Umowę Zintegrowaną", w skład której
wchodziła umowa rachunku oszczędnościowo - rozliczeniowego nr (…), umowa o
kartę płatniczą debetową oraz umowa ramowa w zakresie elektronicznych oświad‐
czeń woli. Skarżący posiadał w Spółce także następujące umowy: o prowadzenie ra‐
chunku oszczędnościowego nr (…) z dnia 23 sierpnia 2013 r.; o prowadzenie rachun‐

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

3.

4.

5.

6.

Strona 3 z 8

ku oszczędnościowo - rozliczeniowego w walucie obcej nr (…) z dnia 4 września
2013 r.; o prowadzenie rachunku oszczędnościowo - rozliczeniowego w walucie ob‐
cej nr (…) z dnia 4 lutego 2014 r.; o prowadzenie rachunku oszczędnościowo - rozli‐
czeniowego w walucie obcej nr (…) z dnia 28 lutego 2014 r.; o prowadzenie rachun‐
ku oszczędnościowo - rozliczeniowego nr (…) z dnia 3 sierpnia 2014 r.; o prowadze‐
nie rachunku oszczędnościowo - rozliczeniowego nr (…) z dnia 13 listopada 2015 r.
(dowód: pismo Spółki z dnia 5 marca 2020 r. wraz z załącznikami oraz pismo Spółki
z dnia 5 sierpnia 2020 r. wraz z załącznikami).
Skarżący w dniu 17 stycznia 2014 r. zawarł ze Spółką umowę o korzystanie z kanto‐
ru walutowego dla klientów indywidualnych. W ramach kantoru walutowego Skarżą‐
cy posiada pięć aktywnych rachunków bieżących oraz jeden rachunek, który został
zamknięty w dniu 7 maja 2014 r. W tym zakresie Spółka przetwarza dane osobowe
Skarżącego na podstawie art. 6 ust. 1 lit. b RODO (dowód: pismo Spółki z dnia 5
marca 2020 r. wraz z załącznikami).
Zakres pozyskanych danych osobowych Skarżącego to imię, nazwisko, PESEL, data
urodzenia, kraj urodzenia, obywatelstwo, wykształcenie, stan cywilny, seria i numer
dowodu osobistego, data ważności dowodu osobistego, wizerunek, adres zameldo‐
wania, zamieszkania oraz do korespondencji, numer telefonu komórkowego, adres
e-mail, kraj rezydencji, status dewizowy, imiona rodziców, nazwisko panieńskie
matki (dowód: pismo Spółki z dnia 5 marca 2020 r. wraz z załącznikami).
Skarżący w dniu 11 czerwca 2019 r. zwrócił się do Spółki z wnioskiem o wypowie‐
dzenie umów wskazanych w pkt 2 powyżej (data wpłynięcia do Spółki – 12 czerwca
2019 r.) - termin wypowiedzenia wynosił 30 dni. Spółka w dniu 13 czerwca 2019 r.
przyjęła ww. wniosek Skarżącego do realizacji. Rozwiązanie umów wskazanych w pkt
2 powinno było nastąpić w dniu 11 lipca 2019 r. Umowy wskazane w pkt 2 powyżej
zostały natomiast zamknięte przez Spółkę w dniu 1 sierpnia 2019 r. W terminie od
upływu okresu wypowiedzenia do dnia 1 sierpnia 2019 r. Spółka przetwarzała dane
osobowe Skarżącego w celu realizacji umów wskazanych w pkt 2 powyżej (dowód:
pismo Spółki z dnia 5 marca 2020 r. wraz z załącznikami oraz pismo Spółki z dnia 5
sierpnia 2020 r. wraz z załącznikami).
Spółka obecnie przetwarza dane osobowe Skarżącego w zakresie wskazanym w pkt
4 powyżej na podstawie art. 6 ust. 1 lit. c rozporządzenia Parlamentu Europejskiego
i Rady (UE) 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu
takich danych oraz uchylenia dyrektywy 95/46/WE (Dz. Urz. UE L 119 z 4.05.2016,
str. 1, Dz. Urz. UE L 127 z 23.05.2018, str. 2 oraz Dz. Urz. UE L 74 z 4.03.2021, str.
35), zwanego dalej RODO, w zw. z art. 74 ustawy z dnia 29 września 1994 r. o
rachunkowości (Dz. U. z 2021 r., poz. 217), zwaną dalej ustawą o rachunkowości,
oraz w zw. z art. 49 ustawy z dnia 1 marca 2018 r. o przeciwdziałaniu praniu
pieniędzy oraz finansowaniu terroryzmu (Dz. U. z 2020 r., poz. 971), zwaną dalej
ustawą o przeciwdziałaniu praniu brudnych pieniędzy. Spółka wskazała także, iż
przetwarza dane osobowe Skarżącego na podstawie art. 6 ust. 1 lit. f RODO w zw. z
art. 118 ustawy z dnia 23 kwietnia 1964 r. (Dz. U. z 2020 r., poz. 1740), zwaną dalej

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

Strona 4 z 8

KC, w celu dochodzenia i obrony ewentualnych roszczeń (dowód: pismo Spółki z
dnia 5 marca 2020 r.).
Po zapoznaniu się z całością zgromadzonego w sprawie materiału dowodowego, Prezes
Urzędu Ochrony Danych Osobowych zważył, co następuje.
Prezes Urzędu Ochrony Danych Osobowych wydając decyzję administracyjną, zobowią‐
zany jest do rozstrzygania sprawy w oparciu o stan faktyczny istniejący w chwili wydania
tej decyzji. Jak podnosi się w doktrynie „organ administracji publicznej ocenia stan fak‐
tyczny sprawy według chwili wydania decyzji administracyjnej. Reguła ta odnosi się tak‐
że do oceny stanu prawnego sprawy, co oznacza, że organ administracji publicznej wy‐
daje decyzję administracyjną na podstawie przepisów prawa obowiązujących w chwili jej
wydania (…). Rozstrzyganie w postępowaniu administracyjnym polega na zastosowaniu
obowiązującego prawa do ustalonego stanu faktycznego sprawy administracyjnej. W ten
sposób organ administracji publicznej realizuje cel postępowania administracyjnego, ja‐
kim jest urzeczywistnienie obowiązującej normy prawnej w zakresie stosunków
administracyjno-prawnych, gdy stosunki te tego wymagają” (Komentarz do ustawy z
dnia 14 czerwca 1960 r. Kodeks postępowania administracyjnego, M. Jaśkowska, A. Wró‐
bel, Lex., el/2012). Ponadto, w wyroku z dnia 7 maja 2008 r. w sprawie o sygn. akt I OSK
761/07, Naczelny Sąd Administracyjny stwierdził, iż „badając (…) legalność przetwarza‐
nia danych osobowych, GIODO ma obowiązek ustalenia, czy na datę wydawania roz‐
strzygnięcia w sprawie dane konkretnego podmiotu są przetwarzane oraz czy czynione
to jest w sposób zgodny z prawem”.
Wskazać należy, że RODO określa obowiązki administratora danych, do których należy
przetwarzanie danych osobowych z zachowaniem przesłanek określonych w tym rozpo‐
rządzeniu. Przepisem uprawniającym administratorów danych do przetwarzania zwy‐
kłych danych osób fizycznych jest art. 6 ust. 1 RODO, zgodnie z którym, przetwarzanie
danych jest dopuszczalne tylko wtedy, gdy spełniona jest jedna z przesłanek wskaza‐
nych w tym przepisie. Katalog przesłanek wymienionych w art. 6 ust. 1 RODO, jest za‐
mknięty. Każda z przesłanek legalizujących proces przetwarzania danych osobowych ma
charakter autonomiczny i niezależny. Oznacza to, że przesłanki te co do zasady są rów‐
noprawne, a wobec tego spełnienie co najmniej jednej z nich stanowi o zgodnym z pra‐
wem przetwarzaniu danych osobowych. W konsekwencji zgoda osoby, której dane doty‐
czą nie jest jedyną podstawą przetwarzania danych osobowych, bowiem proces przetwa‐
rzania danych będzie zgodny z RODO również wówczas, gdy administrator danych wyka‐
że spełnienie innej z wyżej wymienionych przesłanek. Niezależnie od zgody osoby, której
dane dotyczą (art. 6 ust. 1 lit. a RODO) przetwarzanie danych osobowych jest dopusz‐
czalne między innymi wtedy, gdy jest niezbędne do wykonania umowy, której stroną jest
osoba, której dane dotyczą, lub do podjęcia działań na żądanie osoby, której dane doty‐
czą, przed zawarciem umowy (art. 6 ust. 1 lit. b RODO) lub, gdy jest to niezbędne do wy‐
pełnienia obowiązku prawnego ciążącego na administratorze (art. 6 ust. 1 lit. c RODO).
Dodatkowo, proces przetwarzania danych osobowych musi być zgodny z zasadami usta‐
nowionymi w art. 5 ust. 1 RODO. Wspomniane zasady wymagają między innymi, by

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

Strona 5 z 8

dane osobowe były zbierane w konkretnych, wyraźnych i prawnie uzasadnionych celach
i nieprzetwarzane dalej w sposób niezgodny z tymi celami (lit. b).
Spółka przetwarza dane osobowe Skarżącego w postaci imienia, nazwiska, numeru PE‐
SEL, daty urodzenia, kraju urodzenia, obywatelstwa, wykształcenia, stanu cywilnego, se‐
rii i numeru dowodu osobistego, daty ważności dowodu osobistego, wizerunku, adresu
zameldowania, zamieszkania oraz do korespondencji, numeru telefonu komórkowego,
adresu e-mail, kraju rezydencji, statusu dewizowego, imion rodziców, nazwiska panień‐
skiego matki. Aktualnie proces przetwarzania powyższych danych kontynuowany jest,
ponieważ Skarżący w dniu 17 stycznia 2014 r. zawarł ze Spółką umowę o korzystanie z
kantoru walutowego dla klientów indywidualnych. W ramach kantoru walutowego Skar‐
żący posiada pięć aktywnych rachunków bieżących oraz jeden rachunek, który został za‐
mknięty w dniu 7 maja 2014 r. W zakresie aktywnych rachunków bieżących Spółka prze‐
twarza zatem dane osobowe Skarżącego w celu wykonania umowy, tj. na podstawie art.
6 ust. 1 lit. b RODO.
W toku postępowania ustalono ponadto, że w dniu 1 sierpnia 2019 r. na skutek złożone‐
go w dniu 11 czerwca 2019 r. wypowiedzenia, rozwiązaniu uległy umowy:
umowa rachunku oszczędnościowo – rozliczeniowego nr (…),
umowa o kartę płatniczą oraz umowa ramowa w zakresie elektronicznych
oświadczeń woli – z dnia 8 września 2013 r.;
umowa o prowadzenie rachunku oszczędnościowego nr (…) z dnia 23 sierpnia 2013
r.;
umowa o prowadzenie rachunku oszczędnościowo - rozliczeniowego w walucie obcej
nr (…) z dnia 4 września 2013 r.;
umowa o prowadzenie rachunku oszczędnościowo - rozliczeniowego w walucie obcej
nr (…) z dnia 4 lutego 2014 r.;
umowa o prowadzenie rachunku oszczędnościowo - rozliczeniowego w walucie obcej
nr (…) z dnia 28 lutego 2014 r.;
umowa o prowadzenie rachunku oszczędnościowo - rozliczeniowego nr (…) z dnia 3
sierpnia 2014 r.;
umowa o prowadzenie rachunku oszczędnościowo - rozliczeniowego nr (…) z dnia
13 listopada 2015 r.,
zwane dalej Umowami.
Zauważyć należy, że Spółka zobowiązana jest na podstawie art. 74 ustawy o rachunko‐
wości do przechowywania zatwierdzonych rocznych sprawozdań finansowych przez
okres co najmniej 5 lat, licząc od początku roku następującego po roku obrotowym, w
którym nastąpiło ich zatwierdzenie (art. 74 ust. 1), pozostałych zbiorów, np. ksiąg ra‐
chunkowych - przez 5 lat (art. 74 ust. 2 lit. a), jak również dowodów księgowych dotyczą‐
cych środków trwałych w budowie, pożyczek, kredytów oraz umów handlowych, rosz‐
czeń dochodzonych w postępowaniu cywilnym lub objętych postępowaniem karnym albo
podatkowym - przez 5 lat od początku roku następującego po roku obrotowym, w którym
operacje, transakcje i postępowanie zostały ostatecznie zakończone, spłacone, rozliczo‐

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

Strona 6 z 8

ne lub przedawnione. Ponadto Spółka zobowiązana jest na mocy art. 49 ustawy o prze‐
ciwdziałaniu praniu brudnych pieniędzy, jako instytucja obowiązana do przechowywania
przez okres 5 lat, licząc od pierwszego dnia roku następującego po roku, w którym za‐
kończono stosunki gospodarcze z klientem lub w którym przeprowadzono transakcje
okazjonalne:
1) kopie dokumentów i informacje uzyskane w wyniku stosowania środków
bezpieczeństwa finansowego;
2) dowody potwierdzające przeprowadzone transakcje i ewidencje transakcji, obejmu‐
jące oryginalne dokumenty lub kopie dokumentów konieczne do identyfikacji trans‐
akcji. Pomimo zatem wypowiedzenia przez Skarżącego z dniem 1 sierpnia 2019 r.
powyższych Umów, Spółka w związku z tym, że ww. okres 5 lat nie upłynął, zobowią‐
zana jest do przechowywania dokumentacji z nimi związanej, co przesądza o ko‐
nieczności dalszego przetwarzania danych osobowych Skarżącego zawartych w
Umowach. Tym samym ww. proces przetwarzania uznać należy za kontynuowany
prawidłowo w celu wykonania nałożonego na Spółkę obowiązku prawnego, na
podstawie przesłanki z art. 6 ust. 1 lit. c RODO.
W zakresie zarzutu przetwarzania danych osobowych Skarżącego w okresie od dnia
upływu okresu wypowiedzenia Umów, tj. od dnia 13 lipca 2019 r., do dnia 1 sierpnia
2019 r., w celu realizacji tych umów, analiza materiału dowodowego wykazała, iż proces
ten nie był prawidłowy. Spółka pomimo wypowiedzenia ww. umów przez Skarżącego pi‐
smem z dnia 11 czerwca 2019 r., po upływie okresu tego wypowiedzenia przetwarzała
dane osobowe Skarżącego, wskazując, że robiła to w celu ich realizacji. Spółka wskazała,
że cyt. „faktyczne zamknięcie rachunku umowy nastąpiło w systemie Banku w dniu 1
sierpnia 2019 r. Wypowiedzenie umowy wpłynęło natomiast w dniu 12 czerwca 2019 r.
Zgodnie z warunkami umowy i informacją przekazaną Skarżącemu w dniu 13 czerwca
2019 r. za pośrednictwem bankowości internetowej, upłynął okres wypowiedzenia umo‐
wy, który wynosił 30 dni. Zamknięcie rachunku nastąpiło z opóźnieniem, zatem formalne
rozwiązanie umowy nastąpiło w dniu 1 sierpnia 2019 r. W terminie od upływu okresu wy‐
powiedzenia do dnia 1 sierpnia 2019 r. podstawą prawną przetwarzania danych osobo‐
wych Skarżącego w zakresie tej umowy był w mniemaniu Banku art. 6 ust. 1 lit b. (…)”.
Spółka zamknęła Umowy w dniu 1 sierpnia 2019 r., co oznacza, że od dnia 13 lipca do
dnia 1 sierpnia 2019 r. proces przetwarzania danych osobowych Skarżącego w związku z
realizacją Umów nie miał podstawy prawnej. Po wygaśnięciu Umów zdezaktualizował się
cel przetwarzania przez Spółkę danych osobowych Skarżącego, jakim była realizacja
tych umów. W związku z powyższym od daty wygaśnięcia Umów brak było po stronie
Spółki przesłanki legalizującej proces przetwarzania danych osobowych Skarżącego w
ww. celu. Należy przy tym zaznaczyć, że to na Spółce będącej administratorem danych
spoczywa obowiązek podjęcia odpowiednich działań i wdrożenia mechanizmów pozwala‐
jących na zbieranie danych osobowych jedynie w konkretnych, wyraźnych i prawnie uza‐
sadnionych celach i nieprzetwarzanie ich dalej w sposób niezgodny z tymi celami (art. 5
ust. 1 lit. b RODO). Spółka naruszyła zatem powyższą zasadę.

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

Strona 7 z 8

Spółka wyjaśniła, że przetwarza dane osobowe Skarżącego również w oparciu o art. 6
ust. 1 lit. f RODO w zw. z art. 118 KC w celu obrony i dochodzenia ewentualnych rosz‐
czeń. Zebrany w sprawie materiał dowodowy nie wykazał jednakże, by Skarżący wystąpił
z roszczeniem wobec Spółki, bądź aby Spółka wystąpiła z roszczeniem wobec Skarżące‐
go, które uzasadniałyby uprawnie do zachowania i przetwarzania danych osobowych
Skarżącego przez Spółkę w związku z prawnie uzasadnionym interesem realizowanym
przez administratora danych, jakim jest dochodzenie roszczeń powstałych w związku z
wykonywaniem czynności bankowych oraz innych wynikających z przepisów powszech‐
nie obowiązujących. W ocenie organu przesłanka wynikająca z art. 6 ust. 1 lit. f RODO
dotyczy sytuacji już istniejącej, w której celem wynikającym z prawnie uzasadnionych in‐
teresów realizowanych przez administratora jest konieczność udowodnienia, potrzeba
dochodzenia lub obrony przed roszczeniem istniejącym, nie zaś sytuacji, gdy dane są
przetwarzane w celu zabezpieczenia się przed ewentualnym roszczeniem. W związku z
tym, że przeprowadzone przez Prezesa Urzędu Ochrony Danych Osobowych postępowa‐
nie administracyjne nie wykazało, aby Skarżący skierował wobec Spółki jakiekolwiek
roszczenie, należy stwierdzić, że Spółka przetwarza dane osobowe Skarżącego w ww.
celu wyłącznie „na zapas”, aby zabezpieczyć się przed ewentualnym przyszłymi i
niepewnymi roszczeniami Skarżącego.
Na niedopuszczalność przetwarzania danych osobowych „na zapas” wskazał Naczelny
Sąd Administracyjny w wyroku z dnia 27 marca 2018 r., sygn. akt I OSK 1459/16, odno‐
szącym się do art. 25 ust. 1 pkt 5 ustawy z 29 sierpnia 1997 r. o ochronie danych
osobowych (Dz. U. 2016 r. poz. 922 ze zm.), zwanej dalej ustawą z 1997 r., który był ana‐
logicznym przepisem względem art. 6 ust. 1 lit. f RODO (cyt.): „Należy zwrócić uwagę, że
przepis art. 23 ust. 1 pkt 5 ustawy na pierwszym miejscu wymienia warunek, że prze‐
twarzanie danych winno być niezbędne dla wypełnienia prawnie usprawiedliwionych ce‐
lów. Niedopuszczalne jest więc przetwarzanie danych osobowych niejako "na zapas" z
założeniem, że mogą być one ewentualnie przydatne w przyszłości, na przykład z odwo‐
łaniem się do przepisów dotyczących przedawnienia roszczeń cywilnoprawnych, czy
postępowań administracyjnych bądź karnych”. Prezes Urzędu Ochrony Danych Osobo‐
wych podziela powyższe stanowisko.
Podkreślić w tym miejscu należy jednak, że pomimo stwierdzenia nieprawidłowości w
procesie przetwarzania danych osobowych Skarżącego przez Spółkę w oparciu o prze‐
słankę wskazaną w art. 6 ust. 1 lit. f RODO, Spółka prawidłowo kontynuuje ten proces w
oparciu o przesłankę wskazaną w art. 6 ust. 1 lit. c RODO.
Postępowanie administracyjne prowadzone przez Prezesa Urzędu Ochrony Danych Oso‐
bowych służy kontroli zgodności przetwarzania danych z przepisami o ochronie danych
osobowych i jest ukierunkowane na wydanie decyzji administracyjnej przywracającej
stan zgodny z prawem na podstawie art. 58 ust. 2 RODO. Ocena dokonywana przez Pre‐
zesa Urzędu w każdym przypadku służy zbadaniu zasadności skierowania pod adresem
określonego podmiotu nakazu odpowiadającego dyspozycji art. 58 ust. 2 RODO służące‐
go przywróceniu stanu zgodnego z prawem w procesie przetwarzania danych. Zauważyć

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

Decyzja ZWOS.440.3951.2019

Strona 8 z 8

przy tym należy, że na podstawie art. 58 ust. 2 RODO Prezesowi Urzędu Ochrony Danych
Osobowych przysługują uprawnienia naprawcze, w tym udzielanie upomnień administra‐
torowi lub podmiotowi przetwarzającemu w przypadku naruszenia przepisów niniejszego
rozporządzenia przez operacje przetwarzania (art. 58 ust. 2 lit. b RODO). Mając powyż‐
sze na uwadze, Prezes Urzędu uznał, że w realiach niniejszej sprawy właściwe jest zasto‐
sowanie wobec Spółki upomnienia za stwierdzone naruszenie art. 6 ust. 1 RODO, polega‐
jące na przetwarzaniu danych osobowych Skarżącego w okresie od dnia 13 lipca 2019 r.
do dnia 1 sierpnia 2019 r. w celu wykonania Umów bez podstawy prawnej. Natomiast z
uwagi na to, że Spółka obecnie legalnie przetwarza dane osobowe Skarżącego pozyska‐
ne w związku z zawarciem Umów także w celu wykonania nałożonego na Spółkę obo‐
wiązku prawnego, na podstawie przesłanki z art. 6 ust. 1 lit. c RODO, pomimo braku pod‐
staw prawnych do przetwarzania tych danych przez Spółkę w oparciu o art. 6 ust. 1 lit. f,
brak jest w ocenie organu podstaw do nakazania Spółce usunięcia tych danych.
Natomiast w zakresie aktywnych rachunków bieżących, Spółka przetwarza dane osobo‐
we Skarżącego w celu wykonania tych umów, co znajduje oparcie w przesłance legalizu‐
jącej, określonej w art. 6 ust. 1 lit. b RODO. Mając powyższe na uwadze należało
odmówić uwzględnienia wniosku Skarżącego w tym zakresie.
W tym stanie faktycznym i prawnym Prezes Urzędu Ochrony Danych Osobowych
rozstrzygnął, jak w sentencji.

https://uodo.neurodoc.pl/document/urn:ndoc:gov:pl:uodo:2019:zwos_440_3951/content

2025-09-03 13:40

