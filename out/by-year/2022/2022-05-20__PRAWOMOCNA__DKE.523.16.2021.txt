Warszawa, 20 maja 2022
PRAWOMOCNA

Decyzja
DKE.523.16.2021

Na podstawie art. 104 § 1 oraz art. 105 § 1 ustawy z dnia 14 czerwca 1960 r. Kodeks
postępowania administracyjnego (Dz. U. z 2021 r. poz. 735) oraz art. 18 ust. 1 ustawy z
dnia 29 sierpnia 1997 r. o ochronie danych osobowych (Dz. U. 2016 r. poz. 922 ze zm.) w
związku z art. 160 ust. 1 oraz ust. 2 ustawy z 10 maja 2018 r. o ochronie danych
osobowych (Dz. U. z 2019 r. poz. 1781) w związku z art. 6 ust. 1 lit. b i f rozporządzenia
Parlamentu Europejskiego i Rady UE 2016/679 z 27 kwietnia 2016 r. w sprawie ochrony
osób fizycznych w związku z przetwarzaniem danych osobowych i w sprawie swobodne‐
go przepływu takich danych oraz uchylenia dyrektywy 95/46/WE (ogólne rozporządzenie
o ochronie danych) (Dz. Urz. EU L 119 z 04.05.2016, str. 1 oraz Dz. Urz. UE L 127 z
23.05.2018, str. 2),
po przeprowadzeniu postępowania administracyjnego w sprawie skargi Pana Z. A., zam.
w S., Os. (…), na przetwarzanie jego danych osobowych przez A. S.A., obecnie działają‐
cej pod firmą: U. S.A., z siedzibą w W. przy ul. (…) oraz przez K. Sp. z o.o. Sp. k. z
siedzibą we W. przy ul. (…), Prezes Urzędu Ochrony Danych Osobowych
1. Umarza postępowanie w zakresie przetwarzania przez K. Sp. z o.o. Sp. k. danych
osobowych Pana Z. A.
2. W pozostałym zakresie odmawia uwzględnienia wniosku.

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 2 z 9

Uzasadnienie

Stan faktyczny
W dniu 22 grudnia 2016 r. do Generalnego Inspektora Ochrony Danych Osobowych
(obecnie: Prezesa Urzędu Ochrony Danych Osobowych) wpłynęła skarga Pana Z. A., zam.
w S., Os. (…) (dalej jako: „Skarżący”), na przetwarzanie jego danych osobowych przez A.
S.A., obecnie działającej pod firmą: U. S.A., z siedzibą w W. przy ul. (…) (dalej zwana tak‐
że Ubezpieczycielem) oraz przez K. Sp. z o.o. Sp. k. z siedzibą we W. przy ul. (…) (dalej
jako: „K.”). Skarżący wniósł o nakazanie Ubezpieczycielowi oraz K. usunięcia jego danych
osobowych.
W toku postępowania przeprowadzonego w niniejszej sprawie Prezes Urzędu Ochrony
Danych Osobowych ustalił następujący stan faktyczny:
1. W dniu 1 września 2016 r. Skarżący zakupił pojazd, który był objęty ubezpieczeniem
OC Ubezpieczyciela.
2. W dniu 2 września 2016 r. Ubezpieczyciel otrzymał informację o zakupie przez Skar‐
żącego pojazdu wskazanego w pkt. 1. oraz pozyskał od zbywcy pojazdu dane osobo‐
we Skarżącego, w zakresie jego imienia, nazwiska, numeru PESEL, adresu zamiesz‐
kania, numeru telefonu, numeru rejestracyjnego oraz numeru VIN pojazdu (dowód:
pismo Ubezpieczyciela z dnia 24 kwietnia 2017 r.).
3. W dniu 13 września 2016 r. Skarżący złożył wypowiedzenie umowy ubezpieczenia
przedmiotowego pojazdu na ręce agenta wykonującego czynności pośrednictwa na
rzecz Ubezpieczyciela.
4. Ubezpieczyciel nie odnotował faktu wypowiedzenia przez Skarżącego umowy
ubezpieczenia przedmiotowego pojazdu.
5. Pismem z 17 września 2016 r. Ubezpieczyciel przesłał Skarżącemu informacje o
umowie ubezpieczenia pojazdu, zamiarze rekalkulacji składki, prawie do wypowie‐
dzenia umowy a także o wysokości składki w przypadku odmowy przeprowadzenia
rekalkulacji.
6. Pismami z 6 października 2016 r., 14 października 2016 r., 20 października 2016 r.
oraz 28 października 2016 r., Ubezpieczyciel wezwał Skarżącego do zapłaty składki
ubezpieczeniowej. Ubezpieczyciel informował Skarżącego, że w przypadku braku
płatności, dalsze kroki windykacyjne w jego imieniu podejmie K.
7. Ubezpieczyciel, na podstawie umowy o świadczenie obsługi wierzytelności oraz
umowy powierzenia danych, przekazał do K. dane osobowe Skarżącego w zakresie
jego imienia, nazwiska, numeru PESEL, adresu zamieszkania i numeru telefonu.

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 3 z 9

8.

Pismem z 8 listopada 2016 r. Ubezpieczyciel poinformował Skarżącego, że odnoto‐
wał wypowiedzenie umowy ubezpieczenia złożone przez Skarżącego 13 września
2016 r. i wezwał Skarżącego do zapłaty kwoty (…) zł za okres ochrony ubezpiecze‐
niowej od 1 września 2016 r. do 14 września 2016 r..
9. Pismem z 16 listopada 2016 r. Ubezpieczyciel poinformował Skarżącego o zmianie
stanowiska dot. wysokości należnej składki za okres ochrony ubezpieczeniowej od 1
września 2016 r. do 14 września 2016 r., obliczając wysokość składki na kwotę (…)
zł.
10. Pismami z 21 listopada 2016 r. oraz 7 grudnia 2016 r., K. wezwał Skarżącego do
zapłaty kwoty (…) zł na rzecz Ubezpieczyciela.
11. W dniu 23 grudnia 2016 roku Skarżący zapłacił na rzecz Ubezpieczyciela wymaganą
kwotę (…) zł. Wobec uregulowania należności Ubezpieczyciel wycofał zgłoszenie
windykacyjne przekazane do K.
12. Pismem z 28 kwietnia 2017 roku K. wskazała, że przetwarza dane osobowe Skarżą‐
cego w związku z przedmiotową umową w celach dowodowych oraz w celu
rozliczenia usług świadczonych Ubezpieczycielowi.
13. W dniu 18 kwietnia 2019 roku Ubezpieczyciel złożył do K. wniosek o usunięcie da‐
nych Skarżącego, przetwarzanych w związku z windykacją prowadzoną w 2016
roku.
14. W dniu 4 września 2017 roku Skarżący zawarł z Ubezpieczycielem nową umowę
ubezpieczenia OC, która obowiązywała od 14 września 2017 roku do 13 września
2018 roku.
15. W piśmie z 24 kwietnia 2019 roku Ubezpieczyciel wskazał, że na podstawie obowią‐
zujących przepisów jest zobowiązany przechowywać dane osobowe Skarżącego po
zakończeniu umowy ubezpieczenia, do momentu upływu terminu przedawnienia
roszczeń z tytułu umowy ubezpieczenia. Ubezpieczyciel zapewnił jednocześnie, że
nie przetwarza danych osobowych Skarżącego w celach marketingowych.
16. Pismem z 20 września 2021 roku K. oświadczyła, że nie przetwarza danych
osobowych Skarżącego.

Uzasadnienie prawne
W tym stanie faktycznym Prezes Urzędu Ochrony Danych Osobowych zważył, co nastę‐
puje.
Od dnia 25 maja 2018 r. zastosowanie ma rozporządzenie Parlamentu Europejskiego i
Rady (UE) 2016/679 z dnia 27 kwietnia 2016 r. w sprawie ochrony osób fizycznych w
związku z przetwarzaniem danych osobowych i w sprawie swobodnego przepływu takich
danych oraz uchylenia dyrektywy 95/46/WE (ogólne rozporządzenie o ochronie danych
osobowych) (Dz. Urz. UE L 119 z 04.05.2016, str. 1 oraz Dz. Urz. UE L 127 z 23.05.2018,
str. 2), zwane dalej także „RODO”.

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 4 z 9

Z dniem 25 maja 2018 r. w życie weszły przepisy ustawy z dnia 10 maja 2018 r. o
ochronie danych osobowych (Dz. U. z 2019 r., poz. 1781), zwana dalej także „ustawą o
ochronie danych osobowych z 2018 r.”. W myśl art. 160 ust. 1-3 ustawą o ochronie da‐
nych osobowych z 2018 r., postępowania prowadzone przez Generalnego Inspektora
Ochrony Danych Osobowych, wszczęte i niezakończone przed dniem wejścia w życie ni‐
niejszej ustawy, prowadzone są przez Prezesa Urzędu Ochrony Danych Osobowych na
podstawie ustawy z dnia 29 sierpnia 1997 r. o ochronie danych osobowych (Dz.U. z 2016
r. poz. 922 ze zm.) (zwana dalej także „ustawą o ochronie danych osobowych z 1997
roku”), zgodnie z zasadami określonymi w Kodeksie postępowania administracyjnego
(zwanego dalej także „kpa”). Jednocześnie, czynności dokonane w postępowaniach, wsz‐
czętych i niezakończonych przed dniem wejścia w życie przepisów ustawy o ochronie
danych osobowych z 2018 r., pozostają skuteczne.
Uwzględniając powyższe stwierdzić zatem należy, że do niniejszego postępowania, wsz‐
czętego i niezakończonego przed dniem 25 maja 2018 r., zastosowanie mają przepisy
proceduralne ustawy o ochronie danych osobowych z 1997 r. oraz przepisy materialne
RODO.
Prezes UODO jest organem właściwym w sprawie ochrony danych osobowych i organem
nadzorczym w rozumieniu RODO (art. 34 ust. 1 i 2 ustawy o ochronie danych osobowych
z 2018). Prezes UODO prowadzi postępowania w sprawie naruszenia przepisów o ochro‐
nie danych osobowych (art. 60 ustawy o ochronie danych osobowych z 2018 r.), przy
czym w sprawach nieuregulowanych w ustawie o ochronie danych osobowych z 2018 r.,
do postępowań administracyjnych przed Prezesem UODO, w szczególności unormowa‐
nych w rozdziale 7 ustawy – postępowań w sprawie naruszenia przepisów o ochronie da‐
nych osobowych, stosuje się przepisy kpa (art. 7 ust. 1 ustawy o ochronie danych osobo‐
wych z 2018 r.). Stosownie do art. 57 ust. 1 RODO, bez uszczerbku dla innych zadań
określonych na mocy niniejszego rozporządzenia każdy organ nadzorczy na swoim tery‐
torium monitoruje i egzekwuje stosowanie niniejszego rozporządzenia (lit. a) oraz prowa‐
dzi postępowania w sprawie stosowania niniejszego rozporządzenia, w tym na podstawie
informacji otrzymanych od innego organu nadzorczego lub innego organu publicznego
(lit. h). Instrumentami realizacji zadań przewidzianych w art. 57 ust. 1 RODO są w szcze‐
gólności określone w art. 58 ust. 2 RODO, uprawnienia naprawcze, w tym możliwość: wy‐
dawania ostrzeżeń administratorowi lub podmiotowi przetwarzającemu dotyczących
możliwości naruszenia przepisów niniejszego rozporządzenia poprzez planowane opera‐
cje przetwarzania (lit. a), udzielania upomnień administratorowi lub podmiotowi przetwa‐
rzającemu w przypadku naruszenia przepisów niniejszego rozporządzenia przez operacje
przetwarzania (lit. b), nakazania administratorowi lub podmiotowi przetwarzającemu do‐
stosowania operacji przetwarzania do przepisów niniejszego rozporządzenia, a w
stosownych przypadkach wskazanie sposobu i terminu (lit. d).
Stosownie do art. 57 ust. 1 RODO, bez uszczerbku dla innych zadań określonych na
mocy tego rozporządzenia, każdy organ nadzorczy na swoim terytorium monitoruje i eg‐
zekwuje stosowanie tego rozporządzenia (lit. a) oraz rozpatruje skargi wniesione przez

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 5 z 9

osobę, której dane dotyczą, lub przez umocowany przez nią – zgodnie z art. 80 RODO –
podmiot, organizację lub zrzeszenie, w odpowiednim zakresie prowadzi postępowania w
przedmiocie tych skarg i w rozsądnym terminie informuje skarżącego o postępach i
wynikach tych postępowań (lit. f).
W tym miejscu wskazać należy, że Prezes Urzędu Ochrony Danych Osobowych wydając
decyzję administracyjną zobowiązany jest do rozstrzygania w oparciu o stan faktyczny
istniejący w chwili wydania tej decyzji. Jak podnosi doktryna „organ administracji pu‐
blicznej ocenia stan faktyczny sprawy według chwili wydania decyzji administracyjnej.
Reguła ta odnosi się także do oceny stanu prawnego sprawy, co oznacza, że organ admi‐
nistracji publicznej wydaje decyzję administracyjną na podstawie przepisów prawa obo‐
wiązujących w chwili jej wydania (…). Rozstrzyganie w postępowaniu administracyjnym
polega na zastosowaniu obowiązującego prawa do ustalonego stanu faktycznego sprawy
administracyjnej. W ten sposób organ administracji publicznej realizuje cel postępowania
administracyjnego, jakim jest urzeczywistnienie obowiązującej normy prawnej w zakre‐
sie stosunków administracyjno-prawnych, gdy stosunki te tego wymagają” (Komentarz
do ustawy z dnia 14 czerwca 1960 r. Kodeks postępowania administracyjnego, M. Jaś‐
kowska, A. Wróbel, Lex., el/2012). Również Naczelny Sąd Administracyjny – w wyroku z
dnia 7 maja 2008 r. w sprawie o sygn. akt I OSK 761/07 stwierdził, iż cyt.: „badając bo‐
wiem legalność przetwarzania danych osobowych, GIODO ma obowiązek ustalenia, czy
na datę wydawania rozstrzygnięcia w sprawie dane konkretnego podmiotu są przetwa‐
rzane oraz czy czynione to jest w sposób zgodny z prawem”.
Zgodnie z brzmieniem przepisu art. 23 ust. 1 ustawy o ochronie danych osobowych z
1997, obowiązującej w okresie, przetwarzanie danych osobowych było dopuszczalne,
gdy: osoba, której dane dotyczą, wyrazi na to zgodę, chyba że chodzi o usunięcie doty‐
czących jej danych (pkt 1), jest to niezbędne dla zrealizowania uprawnienia lub spełnie‐
nia obowiązku wynikającego z przepisu prawa (pkt 2), jest to konieczne do realizacji
umowy, gdy osoba, której dane dotyczą, jest jej stroną lub gdy jest to niezbędne do pod‐
jęcia działań przed zawarciem umowy na żądanie osoby, której dane dotyczą (pkt 3), jest
niezbędne do wykonania określonych prawem zadań realizowanych dla dobra publiczne‐
go (pkt 4), jest to niezbędne dla wypełnienia prawnie usprawiedliwionych celów realizo‐
wanych przez administratorów danych albo odbiorców danych, a przetwarzanie nie
narusza praw i wolności osoby, której dane dotyczą (pkt 5).
Zgodnie z art. 23. ust. 1 pkt 5 ustawy o ochronie danych osobowych z 1997 r. przetwa‐
rzanie danych było dopuszczalne, gdy było to niezbędne dla wypełnienia prawnie uspra‐
wiedliwionych celów realizowanych przez administratorów danych albo odbiorców da‐
nych, a przetwarzanie nie naruszało praw i wolności osoby, której dane dotyczą. Zgodnie
z art. 23 ust. 4 pkt 2 ustawy z 1997 r. za prawnie usprawiedliwiony cel, o którym mowa
w ust. 1 pkt 5, uważa się w szczególności dochodzenie roszczeń z tytułu prowadzonej
działalności gospodarczej.
W myśl obowiązujących obecnie przepisów RODO, przetwarzanie danych osobowych jest
zgodne z prawem, gdy administrator danych legitymuje się co najmniej jedną z określo‐

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 6 z 9

nych w art. 6 ust. 1 RODO, materialnych przesłanek przetwarzania danych osobowych.
Według wyżej wskazanego przepisu przetwarzanie danych osobowych jest zgodne z
prawem wyłącznie, gdy zostanie spełniony jeden z wymienionych warunków:
a) osoba, której dane dotyczą wyraziła zgodę na przetwarzanie swoich danych
osobowych w jednym lub większej liczbie określonych celów;
b) przetwarzanie jest niezbędne do wykonywania umowy, której stroną jest osoba, któ‐
rej dane dotyczą, lub do podjęcia działań na żądanie osoby, której dane dotyczą,
przed zawarciem umowy;
c) przetwarzanie jest niezbędne do wypełnienia obowiązku prawnego ciążącego na ad‐
ministratorze;
d) przetwarzanie jest niezbędne do ochrony żywotnych interesów osoby, której dane
dotyczą, lub innej osoby fizycznej;
e) przetwarzanie jest niezbędne do wykonania zadania realizowanego w interesie pu‐
blicznym lub w ramach sprawowania władzy publicznej powierzonej administratoro‐
wi;
f) przetwarzanie jest niezbędne do celów wynikających z prawnie uzasadnionych inte‐
resów realizowanych przez administratora lub przez stronę trzecią, z wyjątkiem sy‐
tuacji, w których nadrzędny charakter wobec tych interesów mają interesy lub pod‐
stawowe prawa i wolności osoby, której dane dotyczą, wymagające ochrony danych
osobowych, w szczególności gdy osoba, której dane dotyczą, jest dzieckiem (art. 6
ust. 1 lit. f) RODO).
Zgodnie z art. 17 RODO osoba, której dane dotyczą, ma prawo żądania od administrato‐
ra niezwłocznego usunięcia dotyczących jej danych osobowych a administrator ma obo‐
wiązek usunąć te dane w okolicznościach wskazanych w art. 17 ust. 1 i 2, lecz zgodnie z
wyjątkiem przewidzianym w art. 17 ust. 3 lit. e), reguły te nie mają zastosowania w za‐
kresie w jakim przetwarzanie jest niezbędne do ustalenia, dochodzenia lub obrony rosz‐
czeń.
Przytaczając motyw 47 RODO należy wskazać, że podstawą prawną przetwarzania mogą
być prawnie uzasadnione interesy administratora, w tym administratora, któremu mogą
zostać ujawnione dane osobowe, lub strony trzeciej, o ile w świetle rozsądnych oczeki‐
wań osób, których dane dotyczą, opartych na ich powiązaniach z administratorem nad‐
rzędne nie są interesy lub podstawowe prawa i wolności osoby, której dane dotyczą. Taki
prawnie uzasadniony interes może istnieć na przykład w przypadkach, gdy zachodzi
istotny i odpowiedni rodzaj powiązania między osobą, której dane dotyczą, a administra‐
torem, na przykład gdy osoba, której dane dotyczą, jest klientem administratora lub
działa na jego rzecz. Należy uznać, że dochodzenie przez podmiot roszczeń finansowych
jest prawnie uzasadnionym interesem administratora w rozumieniu RODO. Dochodzenie
roszczeń i przetwarzanie w tym celu adekwatnych danych osobowych nie stanowi nie‐
proporcjonalnego ograniczenia praw i wolności osoby, której dane dotyczą.
Zgodnie z art. 805 § 1 ustawy z dnia 23 kwietnia 1964 r. Kodeks cywilny (t.j. Dz. U. z
2020 r. poz. 1740 z późn. zm.) (dalej zwany także „kc”), przez umowę ubezpieczenia

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 7 z 9

ubezpieczyciel zobowiązuje się, w zakresie działalności swego przedsiębiorstwa, spełnić
określone świadczenie w razie zajścia przewidzianego w umowie wypadku, a
ubezpieczający zobowiązuje się zapłacić składkę.
Zgodnie z art. 31 ust. 1 ustawy z dnia 22 maja 2003 r. o ubezpieczeniach obowiązko‐
wych, Ubezpieczeniowym Funduszu Gwarancyjnym i Polskim Biurze Ubezpieczycieli
Komunikacyjnych (Dz. U. z 2019 r. poz. 2214), dalej jako: „ustawa o ubezpieczeniach
obowiązkowych”, w razie przejścia lub przeniesienia prawa własności pojazdu mecha‐
nicznego, którego posiadacz zawarł umowę ubezpieczenia OC posiadaczy pojazdów me‐
chanicznych, na posiadacza pojazdu, na którego przeszło lub zostało przeniesione prawo
własności, przechodzą prawa i obowiązki poprzedniego posiadacza wynikające z tej
umowy. Umowa ubezpieczenia OC ulega rozwiązaniu z upływem okresu, na który została
zawarta, chyba że posiadacz, na którego przeszło lub zostało przeniesione prawo wła‐
sności, wypowie ją na piśmie. W przypadku wypowiedzenia umowy ubezpieczenia OC,
ulega ona rozwiązaniu z dniem jej wypowiedzenia. Przepisów art. 28 nie stosuje się.
Zgodnie z art. 32 ustawy o ubezpieczeniach obowiązkowych posiadacz pojazdu mecha‐
nicznego, który przeniósł prawo własności tego pojazdu, jest obowiązany do przekazania
posiadaczowi, na którego przeniesiono prawo własności pojazdu, potwierdzenia zawarcia
umowy ubezpieczenia OC posiadaczy pojazdów mechanicznych oraz do powiadomienia
na piśmie zakładu ubezpieczeń, w terminie 14 dni od dnia przeniesienia prawa własności
pojazdu, o fakcie przeniesienia prawa własności tego pojazdu i o danych posiadacza, na
którego przeniesiono prawo własności pojazdu.
Zgodnie z art. 86 § 1 ustawy z dnia 29 sierpnia 1997 r. - Ordynacja podatkowa (t.j. Dz. U.
z 2021 r. poz. 1540 z późn. zm.) podatnicy obowiązani do prowadzenia ksiąg podatko‐
wych przechowują księgi i związane z ich prowadzeniem dokumenty do czasu upływu
okresu przedawnienia zobowiązania podatkowego, chyba że ustawy podatkowe stanowią
inaczej.
Zgodnie z art. 74 ust. 2 pkt 1) oraz ust. 3 ustawy z dnia 29 września 1994 r. o
rachunkowości (t.j. Dz. U. z 2021 r. poz. 217 z późn. zm.) czas trwania obowiązku prze‐
chowywania ksiąg rachunkowych wynosi 5 lat od początku roku następującego po roku
obrotowym, którego dane zbiory dotyczą.
Zgodnie z art. 105 § 1 k.p.a., gdy postępowanie z jakiejkolwiek przyczyny stało się bez‐
przedmiotowe w całości albo w części, organ administracji publicznej wydaje decyzję o
umorzeniu postępowania odpowiednio w całości albo w części.

Ocena prawna
Odnosząc powyższe nomy prawne do ustalonego w sprawie stanu faktycznego, wskazać
należy, że Ubezpieczyciel pozyskał dane osobowe Skarżącego od zbywcy pojazdu, zgod‐

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 8 z 9

nie z art. 32 ust. 1 ustawy z dnia 22 maja 2003 r. o ubezpieczeniach obowiązkowych,
Ubezpieczeniowym Funduszu Gwarancyjnym i Polskim Biurze Ubezpieczycieli
Komunikacyjnych (Dz. U. z 2019 r. poz. 2214). Przetwarzanie danych osobowych Skarżą‐
cego przez Ubezpieczyciela odbywało pierwotnie się w celu wykonania umowy zawartej
między stronami, zatem na podstawie art. 23 ust. 1 ustawy o ochronie danych osobo‐
wych z 1997 r. a po wejściu w życie RODO, na podstawie analogicznego przepisu art. 6
ust. 1 lit b) RODO.
Równolegle Ubezpieczyciel przetwarzał dane osobowe Skarżącego w celu dochodzenia
roszczeń z zawartej umowy ubezpieczenia, zgodnie z art. 23 ust. 4 pkt 2 w związku z art.
23 ust. 1 pkt 5 ustawy o ochronie danych osobowych z 1997 r. a po wejściu w życie
RODO, na podstawie art. 6 ust. 1 lit. f) RODO. W ocenie Prezesa Urzędu Ochrony Danych
Osobowych, przetwarzanie przez administratorów danych osobowych Skarżących nie
może być oceniane jako naruszające ich prawa i wolności. W przeciwnym przypadku mo‐
głoby dojść do sytuacji, w której dłużnik, powołując się na prawo do ochrony danych oso‐
bowych (prawo do prywatności), skutecznie uchylałby się od spoczywającego na nim
obowiązku spełnienia świadczenia. W konsekwencji stanowiłoby to nieracjonalne ograni‐
czenie prawa wierzyciela do uzyskania należnej mu zapłaty. Ubezpieczyciel mógł docho‐
dzić spłaty zadłużenia samodzielnie lub korzystając z pośrednictwa wyspecjalizowanych
firm. Ubezpieczyciel przekazał dane osobowe Skarżącego spółce K. na potrzeby prowa‐
dzenia procesu windykacji należności z tytułu składki ubezpieczeniowej. Przekazanie in‐
formacji o dłużniku spółce K. było uzasadnione, gdyż określało przeciwko komu wierzy‐
telność przysługuje, ale jednocześnie nie stanowiło zbytniej ingerencji w prywatność
dłużnika.
Pierwotna kalkulacja składki ubezpieczeniowej okazała się błędna a docelowa kwota
składki, którą uiścił Skarżący, była znacząco niższa, jednak nie zmienia to faktu, że za‐
równo Ubezpieczyciel jak i K., przetwarzały dane osobowe Skarżącego w zgodzie z
przepisami o ochronie danych osobowych.
Na dzień wydania niniejszej decyzji K. nie przetwarza danych osobowych Skarżącego z
tytułu dochodzenia wierzytelności z przedmiotowej umowy ubezpieczenia. W związku z
tym Prezes UODO, zobligowany był umorzyć niniejsze postępowanie administracyjne w
zakresie przetwarzania danych osobowych Skarżącego przez K., zgodnie z dyspozycją
art. 105 § 1 k.p.a., z uwagi na brak przedmiotu postępowania (tj. brak przetwarzania da‐
nych).
Natomiast Ubezpieczyciel jest zobowiązany do przechowywania danych osobowych
Skarżącego m. in. z tytułu umowy ubezpieczenia zawartej ze skarżącym 4 września 2017
roku, na podstawie art. 86 ust. 1 Ordynacji Podatkowej w zw. z art. 74 ust. 2 pkt 1) Usta‐
wy o rachunkowości, na czas trwania obowiązku przechowywania ksiąg rachunkowych.
Zgodność z prawem takiego przetwarzania danych wynika wprost z art. 6 ust. 1 lit. c)
RODO – przetwarzanie jest niezbędne do wypełnienia obowiązku prawnego ciążącego na
administratorze.

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

Decyzja DKE.523.16.2021

Strona 9 z 9

Wobec powyższego w przedmiotowej sprawie nie ma podstaw do wydania decyzji zgod‐
nej z żądaniem Skarżącego, nakazującej Ubezpieczycielowi usunięcie jego danych oso‐
bowych.
W tym stanie faktycznym i prawnym Prezes Urzędu Ochrony Danych Osobowych
rozstrzygnął jak w sentencji.

https://uodo.neurodoc.pl/document/urn:ndoc:gov:pl:uodo:2021:dke_523_16/content

2025-09-03 13:40

